## Dungeons and Dragons Organized Play Kraków: zasady dla graczy (sezon 2)

Wersja 2.0 (maj 2023)

Zasady te podzielone są na 3 części. Jeśli zaczynasz przygodę z OPK, wystarczy, że zapoznasz się z ich częścią pierwszą (Zasady Podstawowe), a do uczestniczenia w samych sesjach wystarczą ci tak naprawdę dwa pierwsze rozdziały (tworzenie postaci i organizacja sesji) – w razie pytań, podpowie ci Mistrz Gry(DM) i bardziej doświadczeni gracze. Część druga to tabele, które zawierają informacje pomocne w organizacji działań Twojej postaci między sesjami, bez potrzeby konsultacji z Mistrzem Gry. W części trzeciej zawarte są zasady zaawansowane, głównie wyjaśniające szczegółowo mechanizmy działania OPK lub rozstrzygające problematyczne lecz rzadko spotykane sytuacje, które mogą zaistnieć podczas rozgrywki lub pomiędzy sesjami. 

Po wyjaśnienie wszelkich wątpliwości związanych z tym zasadami zapraszamy na naszego Discorda (https://discord.com/invite/BWYKVxk), szczególnie na kanał #rules-opk.

# Spis treści

[I. Zasady podstawowe](#zasady-podstawowe)

 [1. Tworzenie postaci](#tworzenie-postaci)

  [1.1 Start](#start)

  [1.2 Atrybuty i HP](#atrybuty)

  [1.3. Charakter (alignment), pochodzenie (background) i religia](#background)

  [1.4. Ekwipunek Startowy](#ekwipunek-startowy)
  
 [2. Organizacja sesji](#organizacja-sesji)

  [2.1. Przygotowanie do sesji](#przygotowanie-do-sesji)

  [2.2. Rozpoczęcie sesji](#rozpoczecie-sesji)

  [2.3. Przebieg sesji](#przebieg-sesji)

  [2.4. Zakończenie sesji](#zakonczenie-sesji)

 [3. Nagrody i inne konsekwencje przygód](#nagrody)

  [3.1. ACP, czas wolny (DT) i pieniądze](#acp-dt-pieniadze)

  [3.2. Nagrody rzeczowe: magiczne i niemagiczne przedmioty](#magitki)

  [3.3. Nagrody Fabuły (Story Awards)](#story-awards)

  [3.4. Negatywne wydarzenia: choroby, klątwy i śmierć postaci](#smierc)

 [4. Rozwój postaci pomiędzy przygodami](#pomiedzy-przygodami)

  [4.1. Karta postępów postaci](#logsheet)

  [4.2. Zakupy i sprzedaż ekwipunku, korzystanie z płatnych usług](#uslugi)

  [4.3. Wykorzystanie Czasu Wolnego (Downtime)](#downtime)

  [4.4. Przekuwanie magicznej broni](#przekuwanie-broni)

  [4.5. Przekuwanie magicznej amunicji](#przekuwanie-amunicji)

[II. Tabele pomocnicze](#tabele-pomocnicze)

 [1. Tabela zależności poziomu postaci od sumy zdobytych ACP](#tabela-poziom-acp)

 [2. Usługi rzucania zaklęć między przygodami](#tabela-spellcasting)

 [3. Mikstury](#tabela-mikstury)

 [4. Zwoje](#tabela-zwoje)

 [5. Lista magicznych przedmiotów na wymianę](#tabela-lombard)

 [6. Lista możliwych do przekucia broni](#tabela-bronie)

[III. Zasady zaawansowane](#zaawansowane)

[Wstęp. Tworzenie zasad](#zaawansowane-wstep)

 [1. Tworzenie postaci](#zaawansowane-tworzenie-postaci)

  [1.1. Wybór podręczników źródłowych](#zaawansowane-zrodla)

  [1.2. Postacie nietypowe](#zaawansowane-postacie-nietypowe)

  [1.3. Flavor is free, ale…](#zaawansowane-flavor-ograniczenie)

 [2. Organizacja sesji](#zaawansowane-organizacja-sesji)

  [2.1. Jakie przygody są rozgrywane w ramach OPK?](#zaawansowane-jakie-przygody)
 
  [2.2. Jakich dokładnie zasad używamy podczas sesji?](#zaawansowane-dobor-zasad)

  [2.3. Poziom trudności przygód i modyfikacje Mistrzów Gry](#zaawansowane-poziom-trudnosci)

  [2.4. Minimalne wymagania do rozegrania przygody](#zaawansowane-minimalne-wymagania)

  [2.5.Tempo rozwoju](#zaawansowane-tempo-rozwoju)

  [2.6. Efekty trwałe wynikające z zaklęć rzuconych przed sesją5](#zaawansowane-johny-dispell)

  [2.7. Aktywności czasu wolnego podczas przygód](#zaawansowane-aktywnosci)

 [3. Nagrody za przygody](#zaawansowane-nagrody)

  [3.1. Przydzielanie ACP, DT i złota](#zaawansowane-acp-dt-zloto)

  [3.2. Przydzielanie przedmiotów](#zaawansowane-przydzielanie-przedmiotow)

  [3.3. Szczególne zasady dotyczące magicznych przedmiotów](#zaawansowane-magitki)

  [3.4. Podmiany i dopisywanie przedmiotów do przygód](#zaawansowane-podmiany-przedmiotow)

 [4. Śmierć postaci, odzyskiwanie ciał i wskrzeszenia](#zaawansowane-smierc)

 [5. Rozwój postaci pomiędzy przygodami](#zaawansowane-miedzy-przygodami)

 [6. Mistrzowie Gry (DM)](#zaawansowane-mg)

  [6.1. Jak zostać Mistrzem Gry?](#zaawansowane-jak-zostac-mg)

  [6.2. Uprawnienia i przywileje Mistrza Gry](#zaawansowane-mg-perks)

 [7. Reguły przejściowe: sezon 1 i początek sezonu 2](#zaawansowane-przejsciowe)

 [8. Changelog](#zaawansowane-changelog)

### I. Zasady podstawowe<a name="zasady-podstawowe"></a>

Drugi sezon OPK rozpoczął się 1.08.2022.  Cokolwiek wydarzyło się przed tą datą, nie jest istotne na potrzeby sesji drugiego sezonu OPK (w szczególności nie istnieją, więc nie są dopuszczone do rozgrywki postacie, które uczestniczyły w sesjach OPK przed rozpoczęciem 2 sezonu).

Zasady sezonu 2 w wersji 2 zostały wprowadzone 1.06.2023. Reguły przejściowe, dotyczące postaci, które grały przygody szczebla wyższego niż T1 w sezonie 2 przed 1.06.2023 znajdują się w Zasadach Zaawansowanych, rozdział 7. Pozostałe postaci sezonu 2 mogą kontynuować grę w OPK bez modyfikacji.


## 1. Tworzenie postaci<a name="tworzenie-postaci"></a>

###

### 1.1 Start<a name="start"></a>

Nie da się grać w OPK nie mając utworzonej co najmniej jednej postaci. Można mieć ich dowolnie dużo, choć na każdą sesję można zapisać się tylko jedną. Jeśli jakikolwiek aspekt tworzenia postaci w OPK nie jest jasny, zapraszamy na kanał #tworzenie-postaci na naszym Discordzie.
	
Każda nowa postać w OPK tworzona jest na Poziomie 1 i na takim rozpoczyna udział w przygodach. Jeśli jest to twoja pierwsza postać w 5 edycji DnD, sugerujemy wykorzystanie w jej tworzeniu jedynie ras, klas, zaklęć i featów z Podręcznika Gracza (Player’s Handbook, PHB), gdyż wszystkie z nich są dopuszczone do rozgrywki. Dla osób, których takie ograniczenie nie zadowala, w tworzeniu postaci (i dalszym jej rozwoju) dopuszczamy wykorzystywanie ras, klas i podklas, zaklęć i featów z następujących źródeł: 

- Player's Handbook (PHB)
- Elemental Evil Player's Companion (EEPC)
- Sword Coast Adventurer's Guide (SCAG)
- Volo's Guide to Monsters (VGtM)
- Xanathar's Guide to Everything (XGtE)
- Mordenkainen's Tome of Foes (MToF)
- Tasha's Cauldron of Everything (TCoE) (bez Custom Lineage)
- Van Richten's Guide to Ravenloft (VRGtR) (pochodzenia/lineages: Dhampir, Hexblood i Reborn można wybrać tylko jako samodzielne rasy, nie jako "nakładki" na inną rasę)
- Wild Beyond the Witchlight (WBtW)
- Fizban's Treasury of Dragons (FToD)
- Mordenkainen Presents: Monsters of the Multiverse (MP:MotM) (przy czym niedozwolony jest wybór ras: Changeling i Shifter)
- Dodatkowo do wykorzystania: Locathah Rising, Tortle Package, One Grung Above
- podklasa Lunar Sorcerer z podręcznika Dragonlance: Shadow of the Dragon Queen (DL:SotDQ)

Niektóre rasy pojawiają się na powyższej liście podręczników w kilku wersjach (np. występują w VGtM lub MToF i jednocześnie w MP:MoM): w takim wypadku gracz może wybrać dla swojej postaci dowolną wersję tej rasy.

Rasy posiadające stałą umiejętność latania (np. Aarakocra, Fairy) mogą z niej korzystać dopiero po osiągnięciu poziomu 5.


Zasady opcjonalne i warianty reguł generalnie nie są dopuszczane w rozgrywkach OPK, chyba, że zasady OPK wyraźnie mówią inaczej. Zasadami opcjonalnymi, z których można korzystać przy tworzeniu postaci są:

- Human Languages (SCAG)
- Blessing of Corellon (ToF)
- Variant Human, Atuty (featy), wieloklasowość (multiclassing) (PHB)
- Customizing Your Origin (ale nie Custom Lineage!), Optional Class Features (TCoE)

Uwaga! Wszelkie wybory podjęte przy tworzeniu postaci nie są ostateczne. Do momentu rozegrania pierwszej przygody Szczebla co najmniej 2 (Tier 2), czyli na poziomie co najmniej 5, możliwa jest _przebudowa postaci_. Oznacza to, że bezpośrednio po dowolnej przygodzie Szczebla 1 bez ograniczeń można zmienić prawie wszystkie mechaniczne i fabularne aspekty postaci: imię, wygląd, wiek, charakter ale też rozdział atrybutów, wybór biegłości, wybraną rasę i klasy, zaklęcia i pochodzenie (background) – uwzględniając ewentualną zmianę ekwipunku startowego wynikającą ze zmiany klasy i pochodzenia. Nie podlegają natomiast zwrotowi ani nie znikają łupy zdobyte na przygodach i ekwipunek pozyskany pomiędzy nimi. Nie znikają też nagrody za rozegrane przez postać przygody, w szczególności zdobyte Nagrody Fabuły (Story Awards), chyba że warunek ich wykorzystania nie jest spełniany po przebudowie. Nie zmienia się też poziom postaci i wymaganie, by sposób jej stworzenia i awansowania na kolejne poziomy był zgodny z zasadami OPK i DnD. Zmiana powyższych aspektów automatycznie anuluje wszelkie trwające efekty związane z poprzednią wersją postaci, w tym efekty zaklęć, umiejętności klasy itd.

### 1.2 Atrybuty i HP<a name="atrybuty"></a>

Atrybuty przydzielić możemy na dwa sposoby: używając Standardowego Zestawu (metoda Standard Array) lub wydając Punkty (metoda Point Buy). Losowanie statystyk nie jest dozwolone.

- Standardowy Zestaw to przydzielenie atrybutom w dowolnej kolejności wartości: 15, 14, 13, 12, 10, 8.

- Punkty pozwalają na zakup atrybutów według zasady Wariant: Dostosowanie Wartości Cech/Variant: Customizing Ability Scores z rozdziału pierwszego PHB.

Po przydzieleniu punktów należy dodać do nich bonusy rasowe, ustalone zgodnie z zasadami PHB, MoM lub przydzielone dowolnie zgodnie z zasadami TCoE i obliczyć modyfikatory zgodnie z PHB.

Liczbę początkowych HP (Hit Points, Punkty Wytrzymałości) obliczamy zgodnie z zasadami klasy postaci. Gdy postać zdobywa kolejne poziomy, nie losujemy liczby uzyskanych HP lecz korzystamy z zasady zwiększania HP o stałą wartość (liczba podana w klasie, której poziom uzyskujemy+modyfikator Constitution).

### 1.3. Charakter (alignment), pochodzenie (background) i religia<a name="background"></a>

###

Charakter (alignment) postaci nie może być Neutralny Zły ani Chaotyczny Zły (Neutral Evil/Chaotic Evil). Jeśli kiedykolwiek taki się stanie, postać staje się niegrywalna i nie jest możliwe używanie jej w OPK.

Od rozegrania pierwszej przygody Szczebla 2 (T2), oficjalne imię postaci nie może się zmienić (ze względów organizacyjnych). Poza tym, gracz ma niemal pełną swobodę w kontrolowaniu niemechanicznych aspektów swojej postaci, czyli opisie jej historii, religii, cech charakterystycznych, wyglądu, wieku itp. (o ile to nie jest sprzeczne z innymi regułami i nie jest nastawione wbrew przyjemności z gry pozostałych graczy). Dla dobra klimatu zabawy, prosimy jednak o zachowanie w tym zdrowego rozsądku oraz przynajmniej minimum spójności i zgodności ze światem Faerunu (a przynajmniej z klimatem pseudopóźnośredniowiecznego heroic fantasy z zaawansowaną magią i jawnymi ingerencjami istot nadprzyrodzonych, w tym bóstw)[Więcej szczegółów tutaj](#zaawansowane-flavor-ograniczenie).

W szczególności, można wybrać Pochodzenie (Background) z podręczników wymienionych w podrozdziale 1.1., a także z kampanii: Baldur's Gate: Descent into Avernus, Curse of Strahd, Tomb of Annihilation, The Wild Beyond the Witchlight, Ghosts of Saltmarsh. Można też wybrać pochodzenie Athlete z Mythic Odyssey of Theros, bądź stworzyć własne w oparciu o zasady z PHB (Personalizacja Pochodzenia/Customize Your Background).

### 1.4. Ekwipunek Startowy<a name="ekwipunek-startowy"></a>

Startowy ekwipunek i złoto ustalane są zgodnie z Klasą i Pochodzeniem (Background) postaci. Nie można zastąpić domyślnego ekwipunku startowego losowaniem ilości startowego złota. Można natomiast sprzedać ekwipunek startowy po standardowej cenie, czyli za połowę jego wartości i zakupić dodatkowy ekwipunek z PHB za pełną cenę.

Dopuszczalne jest posiłkowanie się tabelą „This Is Your Life" z XGE. Rzuty na tabele należy wykonać albo przy stole w obecności Mistrza Gry, albo na kanale #tworzenie-postaci lub #online-play na Discordzie przy użyciu bota do rzucania kośćmi.

## 2. Organizacja sesji<a name="organizacja-sesji"></a>

### 2.1. Przygotowanie do sesji<a name="przygotowanie-do-sesji"></a>

Wszelkie sesje w OPK ogłaszane są na portalu [www.rpgkrakow.pl](http://www.rpgkrakow.pl/) przez Mistrzów Gry, czyli DM-ów (najczęściej też na kanale #ogłaszanie-sesji na discordzie). By uczestniczyć w rozgrywce, należy zarezerwować miejsce na odpowiedniej sesji stworzoną wcześniej postacią. Rozgrywki podzielone są na Szczeble (Tiers), zależne od poziomu postaci graczy, które mogą w nich uczestniczyć:

Tier 1 (T1): Poziomy 1 – 4

Tier 2 (T2): Poziomy 5 – 10

Tier 3 (T3): Poziomy 11 – 16

Tier 4 (T4): Poziomy 17 – 20

Zatem każda postać OPK zaczyna od sesji T1 i przechodzi na kolejne Szczeble w miarę rozwoju. Na discordzie OPK w kanale #announcement można włączyć powiadomienia o nadchodzących sesjach szczebli, które gracza interesują.

Mistrz Gry powinien również ogłosić na portalu, jaka przygoda (być może więcej niż jedna) będzie rozgrywana podczas sesji. Wykaz dopuszczonych do gry w OPK przygód znajduje się w dokumencie Katalog Przygód (nie zalecamy graczom zaglądania do niego ze względu na potencjalne spoilery). Należy zawsze sprawdzić kod i tytuł przygody, gdyż żadna postać nie może uczestniczyć dwa razy w tej samej przygodzie (niezależnie, czy zakończyła ją sukcesem, czy nie). Podane również jest zawsze miejsce rozgrywki: najczęściej R'lyeh Cafe lub online (wtedy gra się toczy za pośrednictwem naszego discorda i podanych przez Mistrza Gry wirtualnych narzędzi do rozgrywania sesji typu Roll20). Czasami podane są też ograniczenia dotyczące zapisów na sesję (np. pierwszeństwo dla nowych graczy) lub szczególne zasady (np. gramy po angielsku) – należy się wtedy z nimi zapoznać i do nich stosować.

Minimalne wyposażenie gracza na sesję to karta postaci (i wiedza, jak się nią posługiwać), zestaw kości oraz coś do oznaczania pozycji postaci na mapie taktycznej (np. figurka, żeton).

Ogólne zastrzeżenie: językiem domyślnie używanym w OPK, zwłaszcza podczas sesji, jest polsko-angielski, czyli generalnie porozumiewamy się po polsku, ale znaczna część terminologii gry np. nazwy zaklęć najczęściej przekazywane są po angielsku. W wypadku jakichkolwiek nieporozumień, warto prosić o tłumaczenie danego pojęcia.

### 2.2. Rozpoczęcie sesji<a name="rozpoczecie-sesji"></a>

Na początku sesji Mistrz Gry zbiera informacje o grających postaciach. Mistrz Gry określa też ostatecznie (jeśli to nie było określone do tej pory) rozgrywaną przygodę, planowany czas trwania sesji (w przyznanych maksymalnych ACP – wyjaśnienie tego skrótu później).

Następnie, gracze ustalają ekwipunek, który ich postaci zabierają na przygodę oraz jednorazowe benefity (pobierane tylko na czas trwania przygody):

- Nie ma obowiązku zabierania na przygodę wszystkich przedmiotów (w tym pieniędzy) posiadanych przez postać (np. ze względu na limit obciążenia wynikający z zasad DnD). Niemniej, przedmioty, które są w posiadaniu postaci podczas przygody, powinny być wyraźnie odróżnione od tych, które ,,zostały w domu'';

- Każda postać może wziąć na przygodę tylko tyle zwojów z zaklęciami (spell scrolls), że suma kręgów zaklęć na tych zwojach nie przekracza iloczynu szczebla (tieru) przygody i czasu trwania przygody zadeklarowanego w ACP przez Mistrza Gry (czyli np. na przygodę T2, którą DM planuje na 4ACP, można wziąć zwoje, na których suma kręgów (levels) zaklęć wynosi co najwyżej 2\*4=8 – np. jeden zwój z zaklęciem piątego kręgu (level 5th) i jeden z zaklęciem trzeciego kręgu (level 3rd), albo 2 zwoje z zaklęciami drugiego kręgu (level 2nd) i 4 z zaklęciami pierwszego kręgu (level 1st);

- Każda z postaci może (ale nie musi) rozpocząć przygodę z jednym benefitem z listy poniżej, w zależności od Tieru przygody:.

Tier 1 (T1): Potion of Healing

Tier 2 (T2): Potion of Healing (Greater)

Tier 3 (T3): Potion of Healing (Superior)

Tier 4 (T4): Potion of Healing (Supreme)

Przedmioty-benefity znikają na koniec przygody niezależnie od tego, czy zostały użyte, czy nie. Za zgodą DM można jako przedmiot-benefit wybrać (zamiast odpowiedniej mikstury) jeden komponent lub element ekwipunku z PHB o koszcie nie większym niż domyślna dla danego mikstura (czyli 50/100/500/5000 gp ). Dodatkowo, pierwsza postać gracza debiutującego w OPK otrzymuje jedną zwyczajną (tj. znikającą tylko po zużyciu) miksturę leczenia.

Bardziej zaawansowane w rozwoju postacie za zgodą DM-a mogą podlegać efektom zaklęć rzuconych podczas wcześniejszych sesji. Przed sesją gracz, który chce korzystać z takiej możliwości, powinien przygotować listę efektów ciągłych działających na postać wraz ze wszystkimi zmiennymi tych efektów (np. trigger zaklęcia Contigency, statblock i przygoda źródłowa związanego stworzenia, efekty Wisha). DM przed sesją ma prawo zweryfikować tę listę i wyłączyć dowolne z takich efektów na czas prowadzonej przez niego przygody. Efekty ciągłe, o których DM nie został uprzedzony przed sesją nie mogą być używane podczas sesji. Za wyraźnie udzieloną zgodą DM-a, gracz może też rzucić jakieś zaklęcie (np. Find Familiar) przed rozpoczęciem fabuły przygody, uwzględniając wydanie odpowiednich zasobów.

Początek sesji to też dobry moment na poinformowanie Mistrza Gry o wszelkich nietypowych przedmiotach posiadanych przez postać i dopytanie o wszystkie wątpliwości mechaniczne oraz stosowane przez DM interpretacje zasad istotnych dla postaci, które są niejednoznaczne.

### 2.3. Przebieg sesji<a name="przebieg-sesji"></a>

W OPK sesje prowadzone są na zasadach 5 edycji Dungeons and Dragons, bez modyfikowania zasad zapisanych w podręcznikach (tzw. _rules as written_, czyli RAW). Szczegóły na temat tego, co dokładnie rozumiemy przez RAW, można znaleźć w Zasadach Zaawansowanych (w osobnym pliku).

Warto jednak pamiętać, że zgodnie z RAW (konkretnie z Dungeon Master's Guide) _The DM interprets the rules and decides when to abide by them and when to change them,_ dlatego Mistrz Gry prowadzący sesję jestostateczną wyrocznią w kwestii interpretacji bądź nawet ignorowania zasad. Nie oznacza to, że nie można mu zwrócić uwagi (Mistrzom Gry też zdarza się mylić) jeśli uważasz, że został popełniony jakiś błąd. Jednakże, nie należy przeciągać dyskusji w tej sprawie podczas sesji, jeśli Mistrz Gry obstaje przy swoim zdaniu.

Podczas sesji należy traktować z szacunkiem współgraczy (w tym Mistrza Gry) i dbać o ich satysfakcję z gry oraz generalną atmosferę przy stole. Prosimy o stosowanie się do wskazówek Mistrza Gry i uwzględnianie próśb pozostałych graczy również w tym zakresie. Pamiętajmy, że DnD jest grą drużynową, postacie graczy powinny dążyć do jednego celu i na nim się skupiać (choć oczywiście mogą się spierać co do metod jego osiągnięcia). Jakkolwiek oczywiście zachęcamy do odgrywania swoich postaci, warto też mieć na względzie ograniczenia czasu trwania sesji OPK i wspierać Mistrza Gry w kontrolowaniu prędkości rozgrywki.

Niedopuszczalne jest samowolne ingerowanie w stan posiadania innych postaci. Podczas przygody jedna postać może wypożyczyć innej złoto lub przedmioty, ale jeśli nie zostały one zużyte do końca sesji (np. zwoje zaklęć, mikstury i inne przedmioty jednorazowego użytku), muszą być one zwrócone najpóźniej na zakończenie sesji (w wypadku złota – nawet jeśli zostało ono wydane: może to wymagać nagłej sprzedaży części ekwipunku). Natomiast w wypadku konieczności zakupu usług podczas przygody (np. napiwki w karczmie, usługi rzucania zaklęć, przekupstwa), postacie mogą dzielić koszty w dowolnie wybrany przez graczy sposób.

Tym bardziej niedozwolone są działania sabotujące cele drużyny lub otwarcie szkodliwe dla innych postaci (bez wyraźnej zgody ich i DMa). Jeśli gracz (lub jego postać) działa przeciwko innym graczom/ich postaciom lub zachowuje się agresywnie, może być decyzją Mistrza Gry ukarany za takie zachowanie: od wyproszenia ze stolika przez kasację postaci aż do permanentnego wyłączenia takiego gracza z grona OPK.

### 2.4. Zakończenie sesji<a name="zakonczenie-sesji"></a>

Mistrz Gry wyznacza moment zakończenia przygody oraz to, w jakim stopniu zakończyła się ona sukcesem drużyny (czyli jakie cele zostały przez drużynę osiągnięte). Informuje też o nagrodach, które postacie zdobyły na sesji (opis nagród w kolejnym rozdziale). Zazwyczaj nagrody (z wyjątkiem ,,rzeczowych'', czyli przedmiotów) dzielone są możliwie po równo, ale DM może podjąć inną decyzję w tej kwestii na podstawie wydarzeń na sesji.

Najpóźniej w momencie przydzielania nagród, gracze mogą podjąć decyzję na temat zredukowania tempa rozwoju swoich postaci w wyniku tej przygody (szczegółowy opis tej opcji znaleźć można w Zasadach Zaawansowanych). Postać ze zredukowanym tempem rozwoju nie uczestniczy w podziale permanentnych przedmiotów magicznych o rzadkości co najmniej uncommon.

Efekty przygody powinny zostać zanotowane w karcie postępów postaci (patrz [podrozdział 4.1](#logsheet)) przez jej właściciela.

## 3. Nagrody i inne konsekwencje przygód<a name="nagrody"></a>

Postacie otrzymują nagrody z sesji w formie opisanej przez Mistrza Gry podczas jej zakończenia. Najczęściej są to: Punkty Postępu, czyli ACP (Advancement Checkpoints), Czas Wolny, czyli DT (downtime), pieniądze, magiczne i niemagiczne przedmioty oraz Nagrody Fabuły (Story Awards). W tym rozdziale po kolei omówimy te nagrody i ich zastosowania, a także negatywne konsekwencje przygód, które mogą dotknąć postaci.

Jeśli Mistrz Gry nie zaznaczy inaczej, wszelkie nagrody z sesji nie muszą być zużyte natychmiast: przyznany czas wolny, pieniądze i przedmioty pozostają w puli zasobów postaci, dopóki w jakiś sposób nie zostaną zużyte. Otrzymane ACP z wszystkich rozegranych sesji są sumowane w celu ustalenia aktualnego poziomu postaci.

###

### 3.1. ACP, czas wolny (DT) i pieniądze<a name="acp-dt-pieniadze"></a>

Po każdej rozegranej sesji postać gracza zdobywa Punkty Postępu (Advancement Checkpoints, ACP) w wysokości wskazanej przez Mistrza Gry, w zależności od stopnia sukcesu w realizacji celów przygody. Zazwyczaj wszystkie postaci graczy na przygodzie otrzymują taką samą liczbę ACP, ale Mistrz Gry może zdecydować inaczej, w szczególności gdy jedna z postaci nie uczestniczyła w części przygody istotnej dla osiągnięcia celu (odłączyła się od drużyny, była nieprzytomna itp.). Szczegółowe kryteria, którymi powinien się kierować Mistrz Gry przy przyznawaniu ACP można znaleźć w Zasadach Zaawansowanych.

Postać awansuje na kolejny poziom, gdy po rozdaniu nagród za przygodę przez Mistrza Gry suma osiągniętych przez postać we wszystkich dotąd rozegranych sesjach osiągnie lub przekroczy odpowiednią liczbę z [Tabeli 1](#tabela-poziom-acp). W skrócie, by awansować na wyższy poziom po przygodzie Szczebla 1 (T1), potrzebne jest zdobycie 4 ACP ponad poziom poprzedni. Na pozostałych szczeblach do awansu na kolejny poziom potrzebne jest zdobycie 8 ACP.

Czas Wolny (Downtime) przyznawany jest każdej postaci automatycznie razem z ACP w ilości 2,5 dnia (w skrócie 2,5 DT) co każdy zdobyty 1 ACP. Sposoby wykorzystania DT pomiędzy przygodami są opisane w [podrozdziale 4.3](#downtime).

Mistrz Gry decyduje również o ilości złota otrzymanego przez postaci graczy, zgodnie z Zasadami Zaawansowanymi. Podobnie jak w przypadku ACP, zazwyczaj zdobyte złoto jest dzielone między postacie po równo choć w wyjątkowych wypadkach Mistrz Gry może zdecydować inaczej.

### 3.2. Nagrody rzeczowe: magiczne i niemagiczne przedmioty<a name="magitki"></a>

Nagrodą w przygodzie często jest jeden lub więcej magicznych przedmiotów. O ich podziale pomiędzy postacie graczy decyduje Mistrz Gry, według zasad szczegółowo opisanych w [części III (Zasady Zaawansowane)](#zaawansowane-nagrody). Generalną zasadą jest, że pierwszeństwo w uzyskaniu przedmiotu mają postacie, które mogą danego przedmiotu używać. Dodatkową regułą w wypadku permanentnych (czyli nie jednorazowego użytku) magicznych przedmiotów, o rzadkości co najmniej uncommon, jest, że pierwszeństwo w otrzymaniu takiego przedmiotu mają postacie, które posiadają takich przedmiotów mniej, niezależnie czy te przedmioty zostały zabrane na przygodę, czy nie (dlatego należy zawsze pamiętać o liczbie permanentnych przedmiotów magicznych o rzadkości co najmniej uncommon przypisanych do postaci – Mistrz Gry może potrzebować tej informacji).

Uwaga! Magicznych przedmiotów, za wyjątkiem tych, które zgodnie z zasadami DnD mogą utracić swoją moc (np. kostury, różdżki, przedmioty jednorazowe i z ograniczoną liczbą ładunków), nie da się po prostu usunąć ze stanu posiadania postaci. Nie sposób ich trwale zniszczyć, wyrzucić, sprzedać za pieniądze ani w inny sposób się pozbyć, zmniejszając liczbę posiadanych permanentnych magicznych przedmiotów, chyba że przygoda wprost takie usunięcie przewiduje. Dopuszczalna jest jedynie wymiana (lub w wypadku broni: przekucie) na inne magiczne przedmioty przeprowadzona w sposób opisany w [Rozdziale 4 Zasad Podstawowych](#pomiedzy-przygodami).

Przedmioty magiczne pospolite (Common), przedmioty niemagiczne (jeśli przygoda przewiduje możliwość ich zatrzymania, zamiast sprzedaży) oraz przedmioty jednorazowego użytku (np. mikstury, zwoje) nie wliczają się do ilości permanentnych przedmiotów magicznych i przy ich przydzielaniu jako nagród rzeczowych stan posiadania nie jest istotny.

### 3.3. Nagrody Fabuły (Story Awards)<a name="story-awards"></a>

W niektórych przygodach można uzyskać tak zwane Nagrody Fabuły (Story Awards), czyli korzyści lub niedogodności nieprzyjmujące (zazwyczaj) postaci materialnej które mogą wpływać na możliwości postaci podczas kolejnych przygód przez nią rozgrywanych i czasu wolnego. Każda z takich nagród ma opisane zasady jej wykorzystania. Nagrody Fabuły powinny być zanotowane w karcie postaci lub karcie postępów, na wypadek pytania o daną nagrodę ze strony Mistrza Gry. Jeśli gracz chce aktywnie wykorzystać nagrodę podczas przygody, powinien się do niej odwołać i przedstawić jej treść (Mistrz Gry prawdopodobnie jej nie zna). Aby wykorzystać Nagrodę Fabuły podczas czasu wolnego, należy po prostu postępować zgodnie z jej treścią.

### 3.4. Negatywne wydarzenia: choroby, klątwy i śmierć postaci.<a name="smierc"></a>

Poszukiwanie przygód przynosi nie tylko korzyści. Podczas przygód postacie graczy mogą ponieść niekorzystne konsekwencje awanturnictwa. Jeśli postać zostanie w trakcie przygody obłożona klątwą lub popadnie w jakąś chorobę, szczegóły klątwy bądź choroby wyjaśni Mistrz Gry. Zazwyczaj (jeśli DM nie postanowi inaczej) można się uwolnić od choroby lub klątwy rzucając odpowiednie zaklęcie lub korzystając z odpowiedniej usługi rzucania zaklęć.

W czasie przygody może dojść do tego, że postać gracza zginie i nie zostanie przywrócona do życia poprzez użycie adekwatnego zaklęcia (Revivify, Raise Dead, Resurrection i tym podobne) lub opłacenie jego użycia przed zakończeniem sesji. W takiej sytuacji, w zależności od przebiegu przygody i przyczyny śmierci prowadzący sesję Mistrz Gry może podjąć jedną z następujących decyzji (i poinformować o niej właściciela martwej postaci):

a) Postać jest permanentnie martwa i nie może więcej uczestniczyć w rozgrywkach OPK.

b) Postać jest martwa, ale jej ciało zostało odzyskane i dostarczone do odpowiedniego kleryka. Jeśli postać (po ewentualnej sprzedaży części ekwipunku) posiada środki finansowe na pokrycie kosztów rzucenia zaklęcia wskrzeszającego (Tabela 2 w części II), postać wraca do życia (zgodnie z regułami danego zaklęcia) i może normalnie uczestniczyć w dalszych przygodach. Jeśli postać takich środków nie posiada, jest permanentnie martwa i nie może więcej uczestniczyć w rozgrywkach OPK.

c) Postać jest martwa i jej ciało nie zostało odzyskane z miejsca śmierci.Odzyskanie ciał jest możliwe przez kolejną grupę poszukiwaczy przygód, która pomyślnie ukończy przygodę na której postać umarła (patrz Zasady Zaawansowane). Jeśli się uda, postać jest w takiej sytuacji, jak w wypadku decyzji opisanej w punkcie b).

Postać martwa (nawet nie permanentnie) nie może wykonywać żadnych czynności ani uzyskiwać żadnych zasobów (nawet z nagród DM) z wyjątkiem opłacania usług wskrzeszania i ewentualnie spieniężania ekwipunku na ten cel.

## 4. Rozwój postaci pomiędzy przygodami<a name="pomiedzy-przygodami"></a>

### 4.1. Karta postępów postaci.<a name="logsheet"></a>

Dla każdej postaci gracz, który jest jej właścicielem, powinien prowadzić kartę postępów (tzw. logsheet), w której zapisane są wszelkie zmiany w zasobach postaci w trakcie przygód oraz pomiędzy nimi. Wzór takiej karty znajduje się na naszym discordzie w kanale #materiały_dla_graczy, ale karta może mieć dowolną wygodną dla gracza postać. Ważne jest by z karty postępów można było uzyskać informacje: w jakich przygodach postać uczestniczyła, u jakich Mistrzów Gry, jak awansowała na swój poziom oraz skąd ma ekwipunek (w szczególności magiczne przedmioty) i Nagrody Fabuły, których używa na sesji.

Karta postępów ma być przede wszystkim pomocą dla gracza. Jednak warto pamiętać, że podczas sesji Mistrz Gry może zapytać o informacje zawarte w karcie postępów postaci. W przypadku, gdy gracz nie jest w stanie wiarygodnie przedstawić tych informacji lub informacje są sprzeczne z zawartością karty postaci, Mistrz Gry może zdecydować o wyłączeniu kontrowersyjnych elementów ekwipunku (a w skrajnym przypadku nawet postaci) z przygody.

###

### 4.2. Zakupy i sprzedaż ekwipunku, korzystanie z płatnych usług<a name="uslugi"></a>

Pomiędzy przygodami gracze mogą za posiadane złoto, bez poświęcania czasu wolnego:
- kupować przedmioty z rozdziału Ekwipunek Podręcznika Gracza (po cenach tam podanych), komponenty do zaklęć (po cenach podanych przy zaklęciach) oraz [mikstury i zwoje z tabel 3 i 4 w części II Zasad.](#tabela-mikstury)

- korzystać z usługi pokrywania niemagicznej broni lub amunicji srebrem (100gp za broń albo 10 sztuk amunicji) lub adamantytem (500gp za broń albo 10 sztuk amunicji). Broń może być pokryta obydwoma materiałami.

- korzystać z usług rzucania zaklęć ([zgodnie z tabelą 2 w części II Zasad](#tabela-spellcasting)). Uwaga! Pomiędzy przygodami nie można rzucać zaklęć samodzielnie. DM może zezwolić na rzucenie zaklęć przed przygodą po uwzględnieniu kosztu w DT i innych zasobach.

Dodatkowo, posiadane przedmioty z rozdziału Ekwipunek Podręcznika Gracza można sprzedawać za połowę ceny kupna. Nie można sprzedawać przedmiotów magicznych, również jednorazowych.

### 4.3. Wykorzystanie Czasu Wolnego (Downtime)<a name="downtime"></a>

Jednostkę Czasu Wolnego, czyli dzień, oznaczamy przez DT. Zdobyty Czas Wolny można wykorzystać do:

**1. Wymian permanentnych magicznych przedmiotów z innymi postaciami:**
Za zgodą obu stron, dwie postacie graczy (lub nawet dwie postaci tego samego gracza) mogą zamienić się magicznymi przedmiotami. Każda z postaci musi opłacić koszt wymiany w wysokości 15 DT, chyba, że obie postacie spotykają się podczas jakiejś przygody – wtedy wymiany można dokonać za darmo.

Wymienić można tylko przedmioty o tej samej rzadkości (czyli np. przedmiot uncommon można wymienić tylko na inny przedmiot uncommon). Dodatkowo, postać może uczestniczyć w wymianie przedmiotu tylko jeśli znajduje się na odpowiednim dla tej rzadkości Szczeblu (tierze) przygód (Uncommon - T1, Rare - T2, Very Rare - T3, Legendary - T4), nawet jeśli taki przedmiot został w jakiś sposób zdobyty wcześniej. Wymienić NIE można magicznych przedmiotów jednorazowego użytku (np. Zwojów (Scrolls), Mikstur (Potions), Amunicji (Ammo)) oraz zużytych magicznych przedmiotów, które straciły magiczne właściwości.

Wymiany powinny być rejestrowane na discordowym kanale #bazar.

**2. Wymian permanentnych magicznych przedmiotów z listą magicznych przedmiotów na wymianę:**
Wymiany permanentnych magicznych przedmiotów można też dokonać ze słynnym paserem S.Wawelskim w lombardzie ,,Smocza Jama''. Taka wymiana nie wymaga zgody innych graczy i można w ten sposób wymienić również przedmiot o rzadkości wyższej na przedmiot o rzadkości niższej (np. rare na uncommon), ale lista przedmiotów, które można uzyskać jest znacząco krótsza, a w niektórych przypadkach koszt jest wyższy. Konkretne ceny, lista przedmiotów, które można w zamian uzyskać i ograniczenia takich wymian znajdują się w [Tabeli 5 części II tych zasad](#tabela-lombard). Przedmioty oddane do lombardu w ramach wymiany znikają w smoczym skarbcu i nie zostaną nigdy odzyskane.

**3. Nadganiania poziomu:**
Na poziomie 4, 10 oraz 16 można poświęcić Czas Wolny, by przejść o jeden poziom wyżej, a więc na wyższy Szczebel (Tier) gry. Koszt to odpowiednio 25, 75 i 150 DT.

**4. Powrotu z innego planu:**
Jeśli z jakiegoś powodu postać pozostała na innym planie niż powinna się znaleźć na zakończenie przygody może poświęcić 50 DT by powrócić z niego (chyba, że przygoda wskazuje inny koszt). Jeśli przygoda przewiduje, że postać znajdzie się na jej końcu na innym planie niż Materialny, to powrót postaci na plan Materialny na kolejną przygodę jest darmowy (nawet jeśli przygoda przewiduje inne rozwiązanie, jak przygody sezonu 4).

**5. Przepisywania zaklęć (tylko Wizard, Warlock z Pact of the Tome, Postać z Ritual Caster feat):**
Podlega to normalnym zasadom wpisywania zaklęć do księgi. Koszt każdych rozpoczętych 8 godzin przepisywania to 1 DT.

**6. Nauki:** 
Poświęcenie 25 DT i 300 sztuk złota pozwala zdobyć biegłość w nowym języku lub narzędziu.

**7. Realizacji Nagród Fabuły (Story Awards):** 
Niektóre przygody oferują Nagrody Fabuły wymagające wydania dni czasu wolnego. Wydatek dokonywany jest według opisu konkretnej nagrody.

**8. Zakupu lub stworzenia zwoju:**
Postać biegła w Arcana, posiadająca spell sloty lub pact sloty i znająca zaklęcie może wytworzyć zwój magiczny z tym zaklęciem. Dowolna postać może zakupić zwój z zaklęciem. Koszty i ograniczenia dotyczące stworzenia lub zakupu zwoju znaleźć można w [Tabeli 4 części II tych zasad](#tabela-zwoje).

**9. Uprawiania rzemiosła/craftingu:** 
Postać posiadająca biegłość w Herbalism Kit może stworzyć Potion of Healing kosztem 1 DT i 25 gp, Potion of Greater Healing kosztem 3 DT i 50 gp, Potion of Superior Healing kosztem 10 DT i 250 gp lub Potion of Supreme Healing kosztem 15 DT i 500 gp. Postacie biegłe w narzędziach rzemieślniczych są w stanie tworzyć przedmioty niemagiczne (Weapons, Armor, Adventuring Gear, Vehicles) na zasadach opisanych w PHB lub XGE. Postać gracza wybiera które zasady są dla niej korzystniejsze. Ponadto, postacie biegłe w narzędziach mogą się nimi posługiwać zgodnie z dodatkowymi zasadami z podręcznika XGE, podrozdział Tool Proficiencies. Jeśli czas wykonywanego za pomocą narzędzi zadania to minimum jedna godzina, można takie zadanie wykonać w czasie między przygodami. Koszt to 1DT za każde rozpoczęte 8 godzin aktywności (jeśli opis wykorzystania narzędzi mówi, że jakąś aktywność można wykonać w ramach odpoczynku (krótkiego lub długiego), to traktowana jest jak zajmująca 1 godzinę).

10. **Relaksu:** 
Postać wydaje 5 DT i utrzymuje podczas tych dni co najmniej wygodny tryb życia (czyli wydaje co najmniej 10gp). Postać zyskuje inspirację do wykorzystania. Postać gracza może przechowywać maksymalnie jedną inspirację z tego przestoju.

Aktywności zajmujące mniej niż 1 dzień można łączyć z innymi na potrzeby obliczania kosztu. Na przykład, wizard może przez 6 godzin przepisywać zaklęcia do księgi i przez 2 godziny używać jakiegoś narzędzia rzemieślniczego w którym jest biegły i wydać za to 1 DT.

Niezależnie od wykorzystania czasu wolnego, zakłada się, że pomiędzy kolejnymi przygodami, w których postać uczestniczy odbywa się jeden long rest/długi odpoczynek. Zużycie dni wolnych na wymienione powyżej aktywności liczy się na poczet upływu czasu (np. przy odzyskiwaniu Hit Dice/Kości Wytrzymałości, ładunków przedmiotów magicznych, odbywaniu karencji między możliwościami użycia jakiejś zdolności lub dochodzeniu do pełnej sprawności po wskrzeszeniu).

###

### 4.4. Przekuwanie magicznej broni<a name="przekuwanie-broni"></a>

Postać, która wejdzie w posiadanie magicznej broni uzyskuje też możliwość jej przekucia. Ta opcja może być wykorzystana tylko raz, najpóźniej do momentu rozpoczęcia przez postać następnej przygody. Przekucie broni nie niesie ze sobą żadnego kosztu dla postaci.

Przez przekucie rozumiemy zmianę nazwy broni w ramach tabelek Simple Weapons i Martial Weapons w PHB (np. longsword na maul). Jeśli nazwa rodzaju broni występuje w opisie magicznych efektów przekuwanej broni, również jest w ten sam sposób zmieniana we wszystkich miejscach opisu. Przekucie skutkuje odpowiednią zmianą statystyk broni, czyli zadawanych obrażeń (zarówno typu jak i podstawowej wielkości), wagi i własności (properties). Nie zmieniają się natomiast własności magiczne broni (czyli nie da się przekuć vicious weapon na weapon of warning i na odwrót chyba, że jest to dopuszczone osobnym zapisem), w tym wymaganie attunementu lub jego brak. Wyjątkiem jest możliwość przekucia dowolnej broni w broń +X o tej samej lub mniejszej rzadkości.

Możliwość przekucia jednej magicznej broni w drugą podlega następującym ograniczeniom:

1) Można przekuć tylko bronie, które znajdują się w [tabeli 5 „Bronie dopuszczone do przekucia" części II tych zasad](#tabela-bronie) na inne bronie z tej samej komórki tej tabeli. Jeśli w tej tabeli przy broni, którą chcemy przekuć znajdują się jakieś dodatkowe ograniczenia, należy ich przestrzegać na równi z ograniczeniami opisanymi w tym rozdziale. Jeśli znajdują się tam uwagi o zniesieniu ograniczeń, to taki zapis jest nadrzędny wobec zapisów tego rozdziału.

2) Broń można przekuć tylko na broń o równej lub niższej rzadkości (np. nie można przekuć broni +1 na broń +2, ale można przekuć broń+2 na broń +1).

3) Broń, która posiada własność _thrown_ można przekuć tylko w broń, która również posiada tę własność. Broń, która nie posiada własności _thrown_ nie może być przekuta w broń, która posiada tę własność (czyli nie da się przekuć mace w javelin i na odwrót).

4) Broń, która jest oznaczona jako _ranged_ można przekuć tylko w broń, która również jest tak oznaczona. Broń, która nie jest oznaczona jako _ranged_ nie może być przekuta w broń, która jest tak oznaczona (czyli nie da się przekuć greataxe w longbow i na odwrót).

5) Broń, która znajduje się w tabelce Simple Weapon w PHB nie może być przekuta na broń, która się znajduje w tabelce Martial Weapon w PHB (czyli nie da się przekuć quarterstaff w glaive – ale można na odwrót).

6) Broń, która nie posiada własności _finesse_ nie może być przekuta w broń, która taką własność posiada (czyli nie da się przekuć longswordów w rapiery – można przekuć rapier w longsword).

Przekute, magiczne bronie, które można zniszczyć zadając im obrażenia (np. Net) i zniszczone w ten sposób, samoistnie się naprawiają na zakończenie przygody (przed rozdaniem nagród za przygodę) i są odzyskiwane przez postać.

### 4.5. Przekuwanie magicznej amunicji<a name="przekuwanie-amunicji"></a>

Na zasadach analogicznych do przedstawionych w [Rozdziale 4.4.](#przekuwanie-broni) można przekuć magiczne strzały (arrows) na bełty (bolts) lub bełty (bolts) na strzały (arrows), zachowując te pozostałe magiczne własności tych pocisków (np. bolt +2 można zmienić na arrow +2, a Arrow of X Slaying na Bolt of X Slaying).

### II. Tabele pomocnicze<a name="tabele-pomocnicze"></a>

## 1. Tabela zależności poziomu postaci od sumy zdobytych ACP<a name="tabela-poziom-acp"></a>

| **Poziom** | **Suma zdobytych ACP** | **Poziom** | **Suma zdobytych ACP** |
| --- | --- | --- | --- |
| 1 | 0-3 | 11 | 64-71 |
| 2 | 4-7 | 12 | 72-79 |
| 3 | 8-11 | 13 | 80-87 |
| 4 | 12-15 | 14 | 88-95 |
| 5 | 16-23 | 15 | 96-103 |
| 6 | 24-31 | 16 | 104-111 |
| 7 | 32-39 | 17 | 112-119 |
| 8 | 40-47 | 18 | 120-127 |
| 9 | 48-55 | 19 | 128-135 |
| 10 | 56-63 | 20 | 136+ |

## 2. Usługi rzucania zaklęć między przygodami<a name="tabela-spellcasting"></a>

Podczas sesji dostępność usług rzucania zaklęć leży **wyłącznie** w gestii Mistrza Gry. DM może zezwolić na dostęp do zaklęć spoza tabelki i dowolnie zmienić ich koszt.

| **Zaklęcie** | **Koszt w złocie** |
| --- | --- |
| Lesser Restoration | 40 GP |
| Dispel Magic | 90 GP |
| Remove Curse | 90 GP |
| Greater Restoration | 450 GP |
| Revivify | 390 GP |
| Raise Dead | 1000 GP |
| Resurrection | 3000 GP |
| True Resurrection | 30000 GP |

## 3. Mikstury<a name="tabela-mikstury"></a>

Ceny zakupu pomiędzy przygodami lub (za zezwoleniem Mistrza Gry) podczas przygody

| **Mikstura** | **Koszt w złocie** |
| --- | --- |
| Potion of Healing | 50 gp |
| Potion of Greater Healing | 100 gp |
| Potion of Superior Healing | 500 gp |
| Potion of Supreme Healing | 5 000 gp |
| Elixir of Health | 500 gp |
| Potion of Climbing | 75 gp |
| Potion of Animal Friendship | 100 gp |
| Potion of Water Breathing | 100 gp |
| Potion of Invisibility | 5 000 gp |

## 4. Zwoje<a name="tabela-zwoje"></a>

Ceny zakupu/napisania pomiędzy przygodami lub (za zezwoleniem Mistrza Gry) podczas przygody

| **Poziom zaklęcia**|**Zakup**(bez uwzględnienia ceny komponentu materialnego, jeśli taki ma cenę wyrażoną w złocie i za który również trzeba zapłacić) |**Crafting**(bez uwzględnienia ceny komponentu materialnego, jeśli taki ma cenę wyrażoną w złocie i za który również trzeba zapłacić) |**Minimalny poziom pozyskującej zwój postaci** |
| --- | --- | --- | --- |
| Cantrip | 25 gp | 12 gp + 1DT | 1 |
| 1 | 50gp+1DT | 25 gp + 1DT | 1 |
| 2 | 150 gp+2DT | 75 gp + 4DT | 3 |
| 3 | 500gp+3DT | 250 gp + 9DT | 5 |
| 4 | 1 500 gp+4DT | 750 gp + 16DT | 7 |
| 5 | 3 000gp+5DT | 1500 gp + 25DT | 9 |
| 6 | 6 000 gp+6DT | 3000 gp + 36DT | 11 |
| 7 | 10 000 gp+7DT | 5000 gp + 49DT | 13 |
| 8 | 20 000 gp+8DT | 10000 gp + 64DT | 15 |
| 9 | 50 000 gp+9DT | 25000 gp + 81DT | 17 |

## 5. Lista magicznych przedmiotów na wymianę<a name="tabela-lombard"></a>

Poniżej znajdują się magiczne przedmioty, które można uzyskać w drodze wymiany (opisanej w [Rozdziale 4.3 podstawowych zasad](#downtime)) wraz z cenami takiej wymiany.

Przedmiot magiczny, który postać oddaje w wyniku tej wymiany musi być przedmiotem permanentnym i ,,pełnowartościowym'', czyli być w momencie wymiany co najmniej w tak dobrym stanie, jak w momencie jego zdobycia podczas przygody. W szczególności, przedmioty, które normalnie posiadają elementy zużywalne (np. ładunki Gem of Brightness, Wand of Magic Missile, łaty w Robe of Useful Items) powinny mieć ich tyle samo w momencie wymiany, co w momencie uzyskania na przygodzie – w innym wypadku nie nadają się do wymiany.

|                                                                                                                               | Koszt                                                                                            | Dodatkowe ograniczenia                |
|-------------------------------------------------------------------------------------------------------------------------------|--------------------------------------------------------------------------------------------------|---------------------------------------|
| Weapon +1<br />Bag of Holding<br />Decanter of Endless Water<br />Goggles of Night<br />Insignia of Claws<br />Ring of Swimming<br />Saddle of the Cavalier | Permanentny, pełnowartościowy magiczny przedmiot rzadkości  co najmniej uncommon +15 DT          |                                       |
|     Weapon +2 (dowolny)                                                                                                       | Permanentny, pełnowartościowy magiczny przedmiot rzadkości  co najmniej rare +30 DT +2000 gp     |     Poziom postaci – co najmniej 5    |
|     Weapon +3 (dowolny)                                                                                                       | Permanentny, pełnowartościowy magiczny przedmiot rzadkości  co najmniej very rare +45 DT +5000gp |     Poziom postaci – co najmniej 11   |

## 6. Lista możliwych do przekucia broni<a name="tabela-bronie"></a>

Wszystkie bronie w tabeli podlegają ograniczeniom z [Rozdziału 4.4. Zasad Podstawowych](#przekuwanie-broni), chyba, że kolumna ,,Dodatkowe uwagi i ograniczenia" wskazuje inaczej.

| Nazwa broni | Dodatkowe uwagi i ograniczenia |
| --- | --- |
| Weapon +1/+2/+3 | Wyjątek 1: Każdą broń można przekuć na broń +1/+2/+3 (z zachowaniem ograniczeń ogólnych) tracąc wszystkie własności magiczne wyjściowej broni i zastępując je odpowiednim bonusem do trafienia i obrażeń.<br /> Wyjątek 2: Broń przekuwana na broń +1/+2/+3 może uzyskać cechy _finesse_. |
| Flame Tongue (shortsword, longsword) | Możliwe przekucie na dowolną broń simple lub martial, bez cech _thrown i ranged,_ a w wypadku longsworda lub greatsworda również bez cechy _finesse_. Broń docelowa nie może kwalifikować się do użycia z featem Polearm Master (czyli nie może to być też glaive, halberd, pike, quarterstaff).|
| Javelin of Lightning | Możliwe przekucie na dowolną broń z cechami _simple_, _thrown._ |
| Moon-Touched Sword | Możliwe przekucie na dowolną broń simple lub martial, bez cech _thrown_ i _ranged_, a w wypadku longsworda lub greatsworda również bez cechy _finesse_. |
| Sword of Wounding | Możliwe przekucie na dowolną broń simple lub martial, bez cech _thrown_ i _ranged_, a w wypadku longsworda lub greatsworda również bez cechy _finesse_. |
| Vicious Weapon | Brak uwag |
| Weapon of Warning | Brak uwag |

### III. Zasady zaawansowane<a name="zaawansowane"></a>

W tej części zasad znajdują się szczegółowe koncepcje, których znajomość nie jest niezbędna do uczestnictwa w rozgrywkach OPK. Tutaj rozstrzygamy rzadko spotykane lub mniej istotne w typowej rozgrywce kwestie, a także wyjaśniamy, skąd niektóre zasady się biorą. Tutaj również znaleźć można zasady, które są istotne z perspektywy Mistrza Gry – warto je przeczytać, jeśli chcesz znać powody podejmowania przez nich decyzji lub dołączyć do grona Mistrzów Gry.

## Wstęp. Tworzenie zasad<a name="zaawansowane-wstep"></a>

Podstawowe zasady OPK bazują na regułach ogólnoświatowej organizacji zorganizowanych rozgrywek Dungeons and Dragons: Adventurer's League (AL). Jednakże lata doświadczeń wykazały, że kurczowe trzymanie się reguł AL nie jest dla graczy zadowalające, dlatego zostały opracowane nowe reguły, a nasza organizacja z AL: Kraków zmieniła nazwę na NielegAL, a następnie OPK. W lecie 2022, by ponownie wystartować po pandemii, przeprowadziliśmy kolejną reformę zasad i Wielki Reset, rozpoczynający drugi sezon OPK (na razie nie planujemy trzeciego) i po kilkumiesięcznych testach wreszcie na wiosnę 2023 powstała ich niniejsza wersja – mamy nadzieję, że zbliżona do ostatecznej.

Wszelkie zmiany w zasadach są proponowane przez Mistrzów Gry i przegłosowywane demokratycznie w ich gronie. Typowe głosowanie nad zaproponowaną zasadą lub modyfikacją trwa dwa tygodnie, przy czym może być zakończone jeśli po tygodniu jakaś opcja ma już poparcie bezwzględnej większości DM-ów. Do przyjęcia nowej zasady potrzebna jest większość głosów, więc głosowania z wieloma możliwymi odpowiedziami mogą być rozstrzygane drugą turą z udziałem dwóch najpopularniejszych opcji. Cenna jest dla nas jednak stabilność tych zasad (i możliwe podobieństwo do bazowych zasad DnD), więc jeśli nowy pomysł modyfikacji nie poprawia znacząco doświadczenia naszych graczy raczej go nie wprowadzamy.

## 1. Tworzenie postaci<a name="zaawansowane-tworzenie-postaci"></a>

### 1.1. Wybór podręczników źródłowych<a name="zaawansowane-zrodla"></a>

Często pada pytanie na temat wyboru źródeł tworzenia postaci. W wyniku głosowań powstały pewne wyjątki od reguły, ale zasadą, którą się zazwyczaj kierujemy jest dopuszczanie podręczników i opcji, które odnoszą się do świata Toril, a konkretnie Faerunu, a przynajmniej nie są z nimi wyraźnie sprzeczne. W końcu tam dzieje się zdecydowana większość naszych przygód. Dlatego istoty i koncepcje występujące np. w Eberronie czy Strixhaven raczej nie pasują do sesji OPK. Nie bez znaczenia jest też powszechna opinia, że podręczniki ,,setting specific'' są o wiele słabiej napisane i wykazują się mniejszą dbałością o spójność mechaniczną i fabularną niż podręczniki ,,ogólne'', które dopuszczamy do stosowania OPK.

### 1.2. Postacie nietypowe<a name="zaawansowane-postacie-nietypowe"></a>

Czasem można się natknąć w przygodach OPK na postacie, które naruszają jedną lub więcej z zasad podstawowych tworzenia postaci. Prawdopodobnie jest to postać Mistrza Gry, który poprowadził bardzo wiele sesji w OPK i w ten sposób zasłużył na stworzenie niestandardowej istoty. Niemniej, staramy się, by to były wyjątki, a nie reguły (i nie dawały postaciom Mistrza Gry przewag mechanicznych).

### 1.3. Flavor is free, ale…<a name="zaawansowane-flavor-ograniczenie"></a>

Czasem standardowe opisy ras, klas, zaklęć i przedmiotów nie wystarczają, by wyrazić szczególną koncepcję postaci, którą chcemy odgrywać. Dlatego dopuszczona jest zasada znana w szerokim świecie jako „Flavor is free" rozwijana też jako ,,Free of cost, free of consequence". Co to oznacza?

Wygląd postaci, jej wierzenia, wygląd jej zaklęć, zbroi i broni, wszelkie tego typu drobne aspekty są pod pełną kontrolą gracza, pod następującymi warunkami:

- Nie zmieniają one mechanicznych właściwości i zastosowań powyżej wymienionych aspektów postaci;

- Nie kontrastują z ogólnym klimatem świata Faerunu/Forgotten Realms;

- Wprowadzający takie zmiany powinien unikać kwestii, które mogą powodować dyskomfort innych graczy.

Przykłady dobrego zastosowania zasady _Flavor is Free_:

- Postać rasy tiefling otrzymuje pewien pakiet szczególnych talentów (na przykład darkvision, czy odporność na ogień). Tego zmienić nie wolno przy wyborze takiej rasy. Ale to jak bardzo przejawia się piekielne pochodzenie postaci tej rasy, jest pod kontrolą gracza: może wyglądać niemal jak zwykły człowiek czy półork, może mieć drobne przejawy "piekielności", jak rozdwojony język lub dziwnego koloru oczy, a może w pełni wyglądać jak stworzenie z piekła rodem: rogi, ogon, kopyta, ostre zęby. Postać rasy krasnolud może być opisana jako bardzo niska i drobna, do tego stopnia, że jest mylona z niziołkiem lub gnomem, ale to nie czyni jej „small" na potrzeby mechaniki (np. nie może jeździć na mastifie).

- Kleryk otrzymuje moc i odpowiada przed jakimś bóstwem. Przykładowo postać wyznająca faeruńskiego boga Oghmę (lub inne bóstwa faeruńskie, których spis można znaleźć w PHB) pasuje do OPK idealnie. Wyznawca bóstwa jakiejś mitologii ziemskiej lub innego świata fantastycznego (np. Ateny, Thora, Paladine'a lub Ehlonny) nieco mniej, ale jest akceptowalny. Można wręcz bóstwo sobie wymyślić (byle pasowało klimatem do świata): w końcu Toril to wielki świat i bóg popularny w jakimś małym mieście może być kompletnie nieznany (albo znany pod innym imieniem) kilkaset mil dalej. Być może postać z poziomami w klasie kleryk wcale nie jest formalnie kapłanem: bóstwo do wypełniania swoich specjalnych misji może wybrać osobę spoza stanu kapłańskiego, o ile jej zachowanie jest zgodne z daną religią. Na przykład klerykiem, wybrańcem Tymory może być jakiś wędrowny hazardzista, który jej zawierza swój los. A dary Torma może otrzymać dbający o sprawiedliwość detektyw do wynajęcia. Co więcej, te dary nie muszą być związane ze stereotypowym wizerunkiem bóstwa: kleryk Torma może wyrażać swoje posłanie mocami dziedziny Oszustwa (Trickery), a kleryk wyznający Tymorę może specjalizować się w dziedzinie Wojny (War). Niemniej, należy dbać o zachowanie fabularnej spójności kleryka – postać tej klasy czerpie moc od jakiejś istoty nadprzyrodzonej i nie powinna otwarcie występować przeciw niej i jej zaleceniom.

- Tym bardziej pozostałe klasy mogą być niemechanicznie interpretowane w sposób daleki od stereotypu: wiejska wiedźma, której złowieszczy śmiech rozprasza przeciwników, może być z mechanicznego punktu widzenia bardką z College of Lore, używającą w ten sposób zdolności Cutting Words. Szaman plemienia goblinów, opatulony zwierzęcymi skórami z tajemniczymi nacięciami nie musi być druidem – może to być wizard, który w ten sposób nosi na sobie swój spellbook.

- Tarcza daje mechaniczny benefit bonusu +2 do AC, zajmuje jedną rękę i zakłada/ściąga się ją zużywając akcję. Do gracza należy wybór, czy jest to mały puklerz, potężna pawęż, czy nawet jakaś broń parująca (lewak, łamacz mieczy) lub zaimprowizowana osłona. Maul dzierżony przez barbarzyńcę pirata może być opisany jako wielka kotwica, a miecz fightera samuraja jako katana, o ile nie zmienia wielkości i rodzaju zadawanych obrażeń (i nie ma wątpliwości, że jest to broń). Paladynka Przysięgi Pradawnych (Oath Of The Ancients) może podkreślić swoje powołanie opisując swoją zbroję jako kompletnie zieloną.

- Zaklęcie Eldritch Blast warlocka może się manifestować po prostu strumieniem energii uderzającej w cel, ale tez może być macką Cthulhu wystrzeliwaną z ucha rzucającego (Great Old One Warlock), piekielnym ogniem ogarniającym przez sekundę cel ataku (Fiend Warlock), lecącą pięścią zbudowaną z wody (Marid Genie Warlock), nagle rozwijającym się i trafiającym we wroga starożytnym bandażem (Undead/Undying Warlock, którego patronem jest potężna mumia) itp. Niemniej, każdy z tych opisów nie zmienia faktu, że do trafienia wymagane jest wykonanie ataku z sukcesem, a obrażenia są typu force i w wysokości przewidzianej zasadami Eldritch Blasta.

Przykłady niewłaściwego zastosowania zasady _Flavor is Free_:

- W świecie, gdzie interwencje nadprzyrodzonych istot są jawne i oczywiste dla każdego, ateista albo wyznawca bóstw absurdalnych typu Kapłan Cegły Klinkierowej, Latającego Potwora Spaghetti czy też pratchettowskiej bogini rzeczy zatrzaskujących się w szufladach byłby traktowany jak niespełna rozumu – więc należy unikać takich koncepcji jako nieprzystających do Faerunu. Szczególnie nie polecamy też odgrywania postaci będących wyznawcami religii ziemskich (lub ich parodii) ze względu na potencjalny dyskomfort współgraczy.

- Elf-rasista, który przy pasie nosi ucięte brody krasnoludów i obraża ich przy każdej okazji nie pasuje do konwencji naszej rozgrywek OPK. Trzeba uwzględnić, że może to być obraźliwe dla innych postaci graczy (np. krasnoludów), które mogą się pojawić w drużynie. Mogłoby to rozbijać drużynę (bo czemu właściwie ktokolwiek miałby brać ze sobą na przygodę takiego prostaka) lub też wymuszać podporządkowanie odgrywania innych postaci erpegowej koncepcji twojej postaci (bo albo krasnolud powinien traktować wrogo takiego elfa, albo musi przełknąć obrazę i zamiast odgrywać dumnego, porywczego krasnoluda wybrać odgrywanie tchórza, który przełknie każdą hańbę). Nie jest to mile widziane, gdyż nie służy wspólnej zabawie. Oczywiście, że postać może mieć uprzedzenia wobec innych – wady są interesującym aspektem postaci – ale w odgrywaniu tego należy zachować umiar (dobry przykład: Legolas i Gimli z Władcy Pierścieni), a najlepiej upewnić się, że współgraczom to nie przeszkadza.

- To, że twoja tarcza jest bardzo mała, nie oznacza, że nagle możesz w ręce z tą tarczą trzymać broń, albo używać jej do ładowania hand crossbow lub rzucania zaklęć (bez szczególnych zasad kleryków/paladynów lub feata War Caster), względnie odrzucić ją bez poświęcania akcji. To, że twój goliat jest bardzo wysoki, nie oznacza, że może atakować inne istoty mieczem na zasięg 10 stóp, jeśli się odpowiednio nachyli. To, że twój rapier jest fluffowany jako wałek (nawet jeśli DM na to pozwoli) nie oznacza, że nagle typ zadawanych przez tę broń obrażeń zmienia się na bludgeoning. To, że DM się zgodził, żeby twój familiar miał statblock sowy, ale wyglądał mniej więcej jak gołąb, nie oznacza, że na pewno pozwoli, by familiar wmieszał się perfekcyjnie między miejskie gołębie i w ten sposób śledził podejrzanego NPCa. To, że druid opisze właśnie kupiony half-plate jako zrobiony z drewna, skór i magicznej energii, nie sprawi, że half-plate przestanie być metalowy. Podsumowując – wszelkie zmiany czysto opisowe jakie gracz wprowadza na swojej postaci nie będą mu dawać korzyści mechanicznych.

W razie wątpliwości, warto zawsze skonsultować swoje pomysły ,,dosmaczania'' postaci ze współgraczami i Mistrzem Gry tak, by znaleźć satysfakcjonujące wszystkich rozwiązanie.

## 2. Organizacja sesji<a name="zaawansowane-organizacja-sesji"></a>

### 2.1. Jakie przygody są rozgrywane w ramach OPK?<a name="zaawansowane-jakie-przygody"></a>

Wykaz dopuszczonych do gry w OPK przygód znajduje się w osobnym dokumencie Katalog Przygód (Content Catalogue) - nie zalecamy graczom zaglądania do niego ze względu na potencjalne spoilery. Większość z nich to oficjalne przygody dopuszczone przez wydawców DnD jako oficjalne scenariusze Adventurer's League, ale zdarzają się tam inne dokumenty, dopuszczone przez Mistrzów Gry OPK po dokładnym przetestowaniu i opracowaniu.

Najbardziej znane kampanie oficjalnie wydane przez autorów DnD 5e (tak zwane hardcovery np. Curse of Strahd, Descent to Avernus) generalnie nie są rozgrywane pod szyldem OPK, gdyż stawiamy na zamknięte przygody, dające się rozegrać w jeden wieczór. Jednak planujemy w przyszłości przynajmniej ich fragmenty przygotować do rozgrywek OPK.

W Katalogu Przygód znajdują się modyfikacje przygód, dostosowujące je do prowadzenia w ramach OPK. Każdy DM przed poprowadzeniem przygody ma obowiązek sprawdzić, czy przygoda nie podlega zatwierdzonym modyfikacjom.

### 2.2. Jakich dokładnie zasad używamy podczas sesji?<a name="zaawansowane-dobor-zasad"></a>

Wiele z Zasad OPK, spisanych w tym dokumencie może się wydawać sprzecznymi z podstawowymi regułami DnD. Na przykład lista aktywności czasu wolnego jest zupełnie inna niż w podręcznikach źródłowych, dzielenie zdobyczy z przygód jest w gestii DM, a nie drużyny, nie da się wyrzucić, ani sprzedać posiadanego magicznego przedmiotu itp. Warto jednak zauważyć, że niemal wszystkie z tych zmian dotyczą wydarzeń pomiędzy sesjami i zapewniają, że postacie przychodzące na przygody nie wywracają ich balansu. Staramy się w tych dodatkowych zasadach zrównoważyć dawanie graczom różnych opcji rozwoju postaci z tym, żeby postacie gracze, których nie bawi żmudne „prowadzenie księgowości'' poza sesjami nie były bezużyteczne w porównaniu z tymi, którzy będą z tych opcji korzystać.

Jednak to wszystko traci na znaczeniu, gdy zaczyna się sesja, podczas której graczom chcemy zaoferować możliwość korzystania z zasad jak najbardziej zbliżonych do tych, które zaplanowali twórcy systemu.Dlaczego? Po pierwsze, na każdej sesji są inne osoby i szkoda tracić czasu na tłumaczenie za każdym razem reguł, które zmienialiśmy. Po drugie, i co ważniejsze, uważamy, że zanim zacznie się zmieniać zasady, należy wiedzieć, jakie one są naprawdę i jak one się łączą ze sobą.

Przede wszystkim, zawsze pamiętajmy o tym, co zapisaliśmy w zasadach podstawowych: każda reguła DnD może zostać zmieniona bądź odrzucona przez Mistrza Gry w trakcie sesji (i jest to zapisane w DMG!), jeśli uważa on, że uczyni to grę ciekawszą i przyjemniejszą dla uczestników. Jednakże, nasi DM-owie z powodów wspomnianych wcześniej starają się nie nadużywać przywileju. Gracze mogą się spodziewać, że w prawie każdej sytuacji gra będzie się toczyć według reguł takich, jakie są zapisane w PHB i innych podręcznikach 5 edycji DnD. W razie wątpliwości DM-owie podpierają się zapisami DMG. Generalnie omijamy stosowanie reguł opcjonalnych (variant: encumberance, flanking itp.), gdyż zwykle nie są one zbyt dopracowane. Reguły opcjonalne, które stosujemy to:

- Human Languages (SCAG)

- Blessing of Corellon (ToF)

- Variant Human, Atuty (featy), wieloklasowość (multiclassing) (PHB)

- Customizing Your Origin (ale nie Custom Lineage!), Optional Class Features (TCoE)

- Wszystkie zasady uzupełniające z rozdziału 2 Xanathar's Guide to Everything do sekcji _Invalid Spell Targets_ włącznie, z wyjątkiem zasady Tying Knots.

- Playing On Grid (różne podręczniki).

W wyjaśnieniu wątpliwych przypadków sięgamy do tzw. Sage Advice Compendium – dostępnego na stronie wydawcy DnD zbioru pytań i odpowiedzi na temat zasad gry.
 Powyżej wymienione źródła, bez interpretacji, dopisywania ,,zdroworozsądkowych założeń'' (a na pewno praw natury z naszego świata) są dla nas bazą zasad RAW, czyli Rules As Written i staramy się tymi zasadami kierować w każdej grze. To co jest przez nie bezpośrednio dozwolone, jest w naszych rozgrywkach dozwolone. To co jest przez nie bezpośrednio zabronione, jest w naszych rozgrywkach zabronione. A co z całą sferą ,,pomiędzy"?

Chętnie stosowanym (choć w mniejszym stopniu obowiązującym Mistrzów Gry niż RAW) rozszerzeniem jest RAI – Rules As Intended, które do RAW dodaje interpretacje, co autorzy chcieli tymi regułami osiągnąć. Bazą do wyciągania takich wniosków są tweety i wypowiedzi w oficjalnych wywiadach Jeremy'ego Crawforda – głównego projektanta zasad 5 edycji DnD. Ponadto, czasem intencje twórców można zinterpretować na podstawie porównania z innymi zasadami lub z domyślnymi rozwiązaniami fabularnymi gatunku.

Pozostałe sytuacje (a w praktyce nawet sytuacje wyjaśnione jako RAI) podlegają w pełni decyzjom i interpretacjom Mistrza Gry (tak zwane DM-Fiat)

Podkreślimy w szczególności, że do sfery DM-Fiat należy grupa sytuacji często mylonych z RAW, które trafniej ogarnia skrót TRDSIC – The Rules Don't Say I Can't. Jeszcze raz warto sobie uświadomić, że jeśli reguły nie opisują dokładnie jakiejś sytuacji i nie potwierdzają lub zaprzeczają wyraźnie jakiejś możliwości, to o tym, co się w danej sytuacji stanie decyduje DM. Reguł jest skończenie wiele, możliwych sytuacji jest nieskończenie wiele, dlatego oczywiście, nie wszystko co zabronione jest dozwolone. To, że reguły nie mówią, że twoja postać nie może strzelać laserami z oczu i spopielać natychmiast wszystkich przeciwników, to nie oznacza, że może (i żaden DM na to nie pozwoli). Z drugiej strony reguły nie potrzebują zapisów o krążeniu krwi w organizmie twojej postaci, by założyć, że takie krążenie zachodzi i postacie nie umierają w kilka chwil po rozpoczęciu przygody. Warto też pamiętać, że prawa natury naszego świata niekoniecznie obowiązują w świecie gry i wyciąganie z nich jakichkolwiek wniosków (biologicznych, fizycznych, ekonomicznych i innych) jest bezpodstawne. Niestety, a raczej na szczęście, we wszystkich takich wypadkach jesteśmy zdani na zdrowy rozsądek Mistrza Gry.

Na koniec dodajmy, że naczelną zasadą i celem naszych rozgrywek jest to, żeby wszyscy przy stole dobrze się bawili. Nawet zasady RAW dają okazję do nadużyć sprzecznych z oczywistym minimum zdrowego rozsądku. Co gorsza, czasem się zdarza, że wykorzystanie takich luk w zasadach nie jest zabawne, a raczej pogarsza satysfakcję z gry części osób przy stole. Dobrym przykładem są słynne bomby międzywymiarowe, które z Bag of Holding może masowo produkować artificer (jeśli nie wiesz, o co chodzi – nie potrzebujesz). Używanie tej (i niektórych podobnych) zdolności RAW może doprowadzić do trywializacji całej masy przygód i uczynienia ich nieciekawymi. Dlatego, nawet jeśli w 100% stosujesz się do zasad RAW, nie zdziw się, jeśli Mistrz Gry poprosi cię, byś czegoś nie robił dla dobra zabawy całego stołu. Nie jest to w żaden sposób podyktowane złośliwością, czy ,,pragnieniem DMa, by pokonać graczy'' lecz faktem, że Mistrz Gry dba o przyjemność z rozgrywki dla wszystkich jej uczestników.

Mistrzowie Gry zwykle znają zasady lepiej niż gracze (i mają czasem wiedzę z prowadzonego scenariusza, która nakazuje im te zasady zmieniać), ale nie są nieomylni. Nie jest żadnym nietaktem zadanie podczas rozgrywki pytania o wykorzystywaną zasadę, jeśli graczowi wydaje się, że DM popełnia jakiś błąd. W szczególności DM skupia się na zasadach ogólnych – jeśli postać jest np. odporna na obrażenia od trucizny, a zwłaszcza jeśli ma jakieś zdolności aktywne, to przede wszystkim gracz zarządzający tą postacią powinien wiedzieć, czy i jak to zastosować: DM może o tym nie pamiętać. Podobnie, od gracza (zwłaszcza doświadczonego) oczekuje się znajomości wszelkich zaklęć, które chce rzucić i ich zgodnej z zasadami RAW/RAI interpretacji (choć oczywiście DM rozstrzygnie wszelkie sytuacje sporne). Poza tym jednak, zwłaszcza jeśli DM obstaje przy swojej interpretacji zasad nawet po wyjaśnieniu, czemu gracz myśli, że tak nie powinno być, wszelkie dyskusje na ten temat należy przełożyć na po sesji. Nawet jeśli DM się myli, nie robi tego, by dokuczyć graczowi, a spór podczas sesji niepotrzebnie zajmuje czas pozostałym uczestnikom rozgrywki.

W szczególności ostrzegamy przed zrozumiałą pokusą ,,zaskakiwania'' Mistrza Gry i współgraczy podczas rozgrywki niestandardową lub absurdalną konsekwencją zasad (nawet jeśliby to było absolutnie RAW). Zaskoczony DM, jeśli nie słyszał o takim zastosowaniu jakiegoś efektu, będzie podejmował decyzję o jego dopuszczeniu lub zmodyfikowaniu na podstawie swojego odczucia pod wpływem danej chwili, żeby nie marnować czasu sesji i efekt końcowy może być bardzo różny od oczekiwań gracza (nawet jeśli formalnie ma rację). Lepiej o takich nietypowych zagraniach, ważnych dla mechaniki postaci, informować Mistrza Gry przed rozgrywką i przedyskutować z nim potencjalne zastrzeżenia. Jeśli pomysł faktycznie wzbogaca rozgrywkę i jest zgodny z zasadami, zazwyczaj gracz może liczyć nawet, że DM będzie z nim w tej sprawie współpracować.

### 2.3. Poziom trudności przygód i modyfikacje Mistrzów Gry<a name="zaawansowane-poziom-trudnosci"></a>

Zazwyczaj sam scenariusz sugeruje modyfikacje przebiegu przygody zależne od liczby uczestniczących graczy i średniego poziomu ich postaci. Na przykład na przygodę T1 może przyjść sześć postaci na poziomach:4, 4, 4, 4, 3, 3 i będą mieli do czynienia z zupełnie innymi przeciwnościami niż drużyna złożona z 3 postaci na poziomach 2, 1, 1 w tym samym scenariuszu. Jednak warto pamiętać, że ostateczna decyzja na temat wybranego poziomu trudności zależy od Mistrza Gry, który może brać też pod uwagę np. specyfikę danej przygody, doświadczenie graczy, czy stopień optymalizacji postaci, które zostały zgłoszone na sesję. Oczywiście, Mistrzowi Gry nie powinno chodzić o ,,pognębienie'' graczy i ich postaci, ale o postawienie przed nimi wyzwania, którego pokonanie może dawać satysfakcję.

Mistrz Gry ma dużo swobody co do modyfikacji szczegółów fabuły przygody, dopóki nie zmienia głównego celu oraz przeciwności stawianych przed postaciami. Jeśli Mistrz Gry chce modyfikować poziomy trudności konkretnych scen w scenariuszu, zaleca się, by przede wszystkim korzystał ze statblocków, których przygoda dostarcza (żeby uniknąć nieprzewidzianych konsekwencji i nie mylić graczy co do zdolności i oceny zagrożenia ze strony różnych istot). Drobne modyfikacje, typu zmiana liczby przeciwników, nieco inny wybór zaklęć, zmiana taktyki lub ilości HP są dopuszczalne (zwłaszcza, że same przygody często to sugerują). Jak najbardziej można też modyfikować wygląd miejsc, w których odbywa się dane starcie lub inna aktywność. Dużą ostrożność (a najlepiej konsultację z innymi DMami) zalecamy przy dalej posuniętych zmianach, takich jak zastępowanie jednych przeciwników w walce innymi. W żadnym wypadku nie powinno się wprowadzać do przygody kompletnie wymyślonych przez Mistrza Gry przedmiotów i przeciwników, ani znacząco modyfikować podanych w przygodzie statblocków! Należy pamiętać, że OPK ma też funkcję uczenia gry w DnD i potwór spotkany na przygodzie nie powinien znacząco się różnić od oficjalnej wersji.

### 2.4. Minimalne wymagania do rozegrania przygody.<a name="zaawansowane-minimalne-wymagania"></a>

Minimalna liczba uczestników sesji OPK to troje graczy + DM, ale w wyjątkowych przypadkach (np. trzecia osoba odpadła w ostatniej chwili) sesja może się odbyć dla dwóch graczy.

### 2.5.Tempo rozwoju<a name="zaawansowane-tempo-rozwoju"></a>

Aby umożliwić tak możliwość szybkiego awansowania na wyższe poziomy, jak i szansę na rozegranie większej ilości gier na danym Szczeblu (Tierze), dostępne są możliwości awansu w różnym tempie. Tempo należy deklarować całemu stołowi przed zanotowaniem rezultatów rozgrywki (a w szczególności rozdziałem magicznych przedmiotów) i adekwatnie dostosować do niego nagrody zdobyte po grze.

a) Normalne Tempo: Zdobywanie pełni ACP i powiązanych z tym nagród, brak obostrzeń co do zdobywanych przedmiotów.

b) Połowiczne Tempo: Zdobyte na przygodzie przez postać ACP, złoto i DT dzieli się na pół (zaokrąglając w dół w razie potrzeby). Postać nie może zdobyć permanentnych magicznych przedmiotów.

c) Zerowe Tempo: ACP, złoto i DT zdobyte na przygodzie przez postać znikają. Postać nie może zdobyć permanentnych magicznych przedmiotów.

### 2.6. Efekty trwałe wynikające z zaklęć rzuconych przed sesją<a name="zaawansowane-johny-dispell"></a>

Niektóre zaklęcia rzucone podczas jednej sesji mają długoterminowe konsekwencje dla postaci gracza, potencjalnie przeciągające się na inne sesje. Jak zapisaliśmy już w Zasadach Podstawowych: „Gracz, który chce korzystać z takiej możliwości, powinien przygotować listę efektów ciągłych działających na postać wraz ze wszystkimi zmiennymi tych efektów i przedstawić je Mistrzowi Gry przed sesją. DM ma prawo zweryfikować tę listę i wyłączyć dowolne z takich efektów na czas prowadzonej przez niego przygody. Efekty ciągłe, o których DM nie został uprzedzony przed sesją nie mogą być używane podczas sesji. Za wyraźnie udzieloną zgodą DM-a, gracz może też rzucić jakieś zaklęcie (np. Find Familiar) przed rozpoczęciem fabuły przygody, uwzględniając wydanie odpowiednich zasobów."

Brzmi to jak rozwiązanie bardzo zależne od widzimisię Mistrza Gry i tak niestety musi być. Wiele przygód nie jest przygotowanych na to na to, że postacie przynoszą na nie stada zmuszonych magicznie do posłuszeństwa podczas poprzednich sesji potężnych istot, albo że postacie mają odporności na wszystkie obrażenia za pomocą wielokrotnie rzucanego na siebie zaklęcia Wish. Również śledzenie, co się zdarzyło na poprzednich sesjach jest problematyczne. Dlatego nie możemy zagwarantować, że każdy Mistrz Gry będzie tak samo podchodził do takiej sytuacji – jedni pozwolą graczom przenosić bardzo wiele efektów z innych rozgrywek, inni bardzo mało.

Minimalnym standardem jest, że przywołane zaklęciami familiary i wierzchowce, o ile nie zginą na jednej sesji mogą być używane na kolejnej (oczywiście, po zgłoszeniu Mistrzowi Gry). Co do innych efektów – lepiej pytać (na przykład w #zasady-opk na naszym discordzie, gdzie można wybadać preferencje konkretnych Mistrzów Gry).

### 2.7. Aktywności czasu wolnego podczas przygód<a name="zaawansowane-aktywnosci"></a>

Jeśli przygoda przewiduje czas wolny (np. trzydniową podróż statkiem) to można w tym czasie wykorzystywać DT w zakresie dozwolonym przez Mistrza Gry, ale należy DT za te aktywności odliczyć z zasobów postaci na koniec przygody.

## 3. Nagrody za przygody<a name="zaawansowane-nagrody"></a>

### 3.1. Przydzielanie ACP, DT i złota<a name="zaawansowane-acp-dt-zloto"></a>

DM przyznaje ACP i DT za przygodę w następujący sposób:

a) Jeśli przygoda posiada system przydzielania ACP za Story Objectives i Bonus Objectives (np. przygody sezonów 8-9), to ACP zdobywane jest według reguł opisanych w przygodzie.

b) Jeśli przygoda nie posiada takiego systemu, zdobywany jest 1 ACP za każdą przewidzianą godzinę gry. Na przykład, jeśli szacowany czas gry ustalony jest w przygodzie na 4 godziny, do zdobycia są 4 ACP. Aby otrzymać ACP w maksymalnej wysokości, wymagane jest dotarcie do końca i wypełnienie celu przygody.

O ilości otrzymanych przez postaci ACP (i innych nagród) ostatecznie decyduje DM. Na przykład, jeśli postać zginęła w połowie przygody albo z innego powodu nie brała udziału w jej części to DM może postaci przyznać mniejsze nagrody niż reszcie drużyny (albo nie przyznać żadnych).

Ponadto, jako dodatek do każdego zdobytego punktu ACP postać otrzymuje Czas Wolny w ilości 2,5 dnia (DT).

Złoto zdobywane jest zgodnie z założeniami przygody i dzielone na ilość graczy pod koniec sesji lub przygody. Dotyczy to przygód napisanych zgodnie z zasadami Sezonów 1 – 7.

W wypadku przygód, w których złoto i inne skarby o wartości w złocie nie występują (jak na przykład przygody pisane według zasad Sezonu 8), Mistrz Gry powinien umieścić skarby w fabularnie sensownych miejscach w oparciu o wartości podane w tabelce poniżej. Podana wartość oznacza przeciętną ilość złota do zdobycia przez pojedynczego gracza za każdą godzinę gry. Innymi słowy, w standardowej przygodzie, której cele gracze wypełnili całkowicie, ale nie zrobili niczego ,,ponad wymagania zleceniodawcy'', powinni otrzymać tyle, ile wynika z tabeli, po uwzględnieniu Szczebla i liczby godzin gry. Na przykład, każda każda z postaci uczestniczących w 4-godzinnej przygodzie Szczebla powinna otrzymać domyślnie 160gp (40gp x 4 za 4h gry).

Jeżeli postacie graczy ominą miejsca, w których możnaby znaleźć nagrody, bądź nie wykonają celów, ilość przyznanego złota może spaść według decyzji Mistrza Gry do minimum 20% wskazanej stawki. Jeśli postacie graczy zrobiły znacząco więcej niż od nich wymagano, można podnieść nagrodę pieniężną, ale nie więcej niż do 150% kwoty domyślnej.

| Szczebel (Tier) | Złoto |
| --- | --- |
| 1 | 40 GP |
| 2 | 175 GP |
| 3 | 450 GP |
| 4 | 4500 GP |

### 3.2. Przydzielanie przedmiotów<a name="zaawansowane-przydzielanie-przedmiotow"></a>

Przygody mogą zakładać, że drużyna wejdzie w posiadanie jednego lub więcej magicznych przedmiotów. W każdym takim wypadku, wyłączając specjalne ograniczenia konkretnych przygód, jedna z postaci będzie mogła zatrzymać dany przedmiot na własność. Aby ustalić kto, Mistrz Gry powinien, po zakończeniu przygody i dla każdego przedmiotu osobno, przejść przez poniższą listę pytań. Przedmioty rzadkości pospolitej (common) nie wliczają się do ilości permanentnych i przy przydzielaniu ignorują ilość permanentnych przedmiotów u graczy.

Osoby stosujące Połowiczne lub Zerowe Tempo rozwoju nie mogą wejść w posiadanie przedmiotu, nawet jeśli nikt inny nie będzie chciał go zatrzymać.

1. Czy ktokolwiek chce dany przedmiot? Jeśli nie, nikt nie zatrzymuje przedmiotu.

2. Czy więcej niż jedna postać chce dany przedmiot? Jeśli nie, dana postać zatrzymuje przedmiot.

3. Czy więcej niż jedna z chętnych postaci może użyć danego przedmiotu (są Biegłe/Proficient, spełniają wymogi klasy, zdolności do rzucenia zaklęć itd.)?

a) Jeśli nie, jedyna postać spełniająca wymagania zatrzymuje przedmiot.

b) Jeśli więcej niż jedna z chętnych postaci spełnia wymogi, przedmiot zatrzymuje spełniająca je postać z mniejszą liczbą permanentnych przedmiotów magicznych rzadkości co najmniej uncommon. W wypadku remisu – decyduje dowolne uczciwe losowanie, jak na przykład porównanie rzutów d20 aż do wyłonienia zwycięzcy.

c) Jeśli nikt nie spełnia wymogów, przedmiot zatrzymuje postać z mniejszą ilością permanentnych przedmiotówmagicznych rzadkości co najmniej uncommon. W wypadku remisu – decyduje dowolne uczciwe losowanie, jak na przykład porównanie rzutów d20 aż do wyłonienia zwycięzcy.

Zatrzymanie magicznych przedmiotów pospolitych (Common), przedmiotów niemagicznych uwzględnionych na liście nagród (nieprzeznaczonych na sprzedaż), zużywalnych przedmiotów (consumables), takich mikstury leczenia, czy zwoje z zaklęciami, nie zwiększa ilości permanentnych przedmiotów i nie jest ograniczone Tempem. Jeżeli przedmiot ma obostrzenia użycia (np. zwój z czarem tylko dla Clerica), do przydzielenia go należy użyć powyższego sposobu.

Może się zdarzyć, że przygoda przewiduje możliwość wyboru: wzięcie przez jedną z postaci niemagicznego przedmiotu lub sprzedanie go i podzielenie złota między drużynę. Jeśli wybrana zostanie pierwsza opcja, postać, która wzięła niemagiczny przedmiot wlicza go do wielkości swojego udziału w łupie (czyli otrzymuje odpowiednio mniejszą porcję złota).

**Przykład przydzielania magicznych przedmiotów:**

Sześcioosobowa drużyna (Cleric, Wizard, Sorcerer, Fighter, Druid i Rogue) znalazła w trakcie czterogodzinnej przygody Tier 2 Magiczny Długi Miecz (Longsword). Cleric, Wizard i Rogue nie byli w ogóle zainteresowani tym przedmiotem. Sorcerer, Fighter i Druid byli. Druid nie był jednak biegły w używaniu długiego miecza. Fighter był, z racji biegłości w Martial Weapons, a Sorcerer z racji bycia High Elfem. Jako że Sorcerer miał 3 permanentne Magiczne Przedmioty, a Fighter tylko 1, miecz trafił do Fightera.

Na tej samej sesji pojawiła się też Magiczna Ciężka Zbroja. Fighter wyraził chęć i ją otrzymał, ponieważ był jedynym chętnym. Pojawił się też Zwój z czarem kleryka Bless. Cleric i Wizard byli nim zainteresowani, lecz Cleric miał pierwszeństwo ponieważ zaklęcie to znajduje się na jego liście zaklęć, a na liście zaklęć Wizarda nie.

###

### 3.3. Szczególne zasady dotyczące magicznych przedmiotów<a name="zaawansowane-magitki"></a>

Jeśli magiczny przedmiot zostanie zniszczony (np. Gem of Brightness przestanie być magiczny po zużyciu wszystkich ładunków) to nie liczy się od tego momentu do liczby posiadanych magicznych przedmiotów na potrzeby innych zasad. Jednakże, jeśli niszczenie przedmiotów magicznych, które taką możliwość przewidują, wymagałoby rzucania zaklęć między przygodami (np. Wand of Magic Missile), to zgodnie z zasadami OPK nie można tego robić. Wyjątkiem jest udzielenie wyraźnej zgody przez Mistrza Gry na taką czynność dokonywaną przed przygodą (przy czym często, jak w wypadku Wand of Magic Missile wymagałoby to wydania DT w wysokości równej liczbie wykonywanych rzutów na zniszczenie).

Każda postać gracza posiada pewien limit przedmiotów magicznych do których może się dostroić (attune). Ten limit jest współdzielony z wszystkimi istotami kontrolowanymi przez gracza. Na przykład, jeśli liczba przedmiotów magicznych do którego postać gracza może się dostroić wynosi 3 to nie jest możliwe, by 2 takie przedmioty były dostrojone do postaci, jeden do jej familiara i jeden do jej wierzchowca (gdyż wtedy liczba dostrojonych przedmiotów postaci wynosi 4).

Z przedmiotów, które dają permanentne benefity postaci (np. tome of understanding, manual of golems) można taki bonus otrzymać tylko raz. Ponadto, przedmioty, które dały permanentną korzyść liczą się do posiadanych przez gracza magicznych przedmiotów, nawet jeśli użycie ich spowodowało, że zostały zniszczone. Można permanentnie zrezygnować z tak otrzymanego benefitu (chyba, że byłoby to sprzeczne z jakimś mechanicznym aspektem postaci, np. multiklasą możliwą tylko dzięki atrybutowi podwyższonemu przez ten przedmiot) i wtedy dany przedmiot przestaje się wliczać w posiadane magiczne przedmioty. Tak porzuconego benefitu nie można już odzyskać.

### 3.4. Podmiany i dopisywanie przedmiotów do przygód<a name="zaawansowane-podmiany-przedmiotow"></a>

Niektóre przygody CCC (czyli pisane przez autorów niezależnych) od pewego momentu zaczęły cierpieć w kwestii nagród ze względu na restrykcje, jakie wprowadzili organizatorzy Adventurers League, efektywnie wymuszając oferowanie nagród o rzadkości niżej, niż sugeruje Tier.

Jeżeli Przygoda o kodzie zaczynającym się od CCC nie zawiera jako nagrody magicznego permanentnego przedmiotu właściwego dla danego Szczebla (T1-uncommon, T2-rare, T3-very rare, T4-legendary), lub zawiera przedmiot nielegalny do użytku w OPK (lista tych przedmiotów znajduje się w Katalogu Przygód) DM może zastąpić nagrodę przewidzianą w przygodzie nagrodą o właściwej dla tego Szczbla rzadkości. DM powinien zadbać o tematyczny sens tej zamiany, może zaproponować odpowiedni przedmiot lub go wylosować, natomiast nie jest w żaden sposób ograniczony typem przedmiotu (chyba, że jest to niezbędne z przyczyn fabularnych). By podmiana mogła zostać dokonana, DM powinien przed poprowadzeniem sesji zgłosić taką potrzebę, uzyskać zgodę pozostałych DMów i postarać się o wpisanie tej zmiany do Katalogu Przygód, by ta zamiana obowiązywała DM-ów prowadzących tę przygodę w przyszłości.

## 4. Śmierć postaci, odzyskiwanie ciał i wskrzeszenia<a name="zaawansowane-smierc"></a>

W celu zwiększenia przyjemości z gry, wprowadzona została opcja przywrócenia do życia postaci, nawet jeśli jej ciało nie zostało odzyskane z miejsca śmierci i dostarczone do odpowiedniego kapłana w trakcie sesji, podczas której postać zginęła.

Podczas następnej sesji, w ramach której rozgrywana jest ta sama przygoda, na której ta postać zginęła, możliwe jest odzyskanie jej ciała. By tak się stało, drużyna wtedy uczestnicząca w sesji musi ukończyć przygodę zwycięsko (czyli zrealizować jej główny cel fabularny). Jeśli to się nie uda w tej jednej próbie, postać jest permanentnie martwa i nie może więcej uczestniczyć w rozgrywkach OPK. Jeśli się uda, postać jest w takiej samej sytuacji, jak w wypadku gdy jej ciało zostało odzyskane podczas przygody. Nie ma ograniczeń co do Mistrza Gry i osób uczestniczących w takiej przygodzie, ale taką próbę można podjąć tylko raz.

Przypominamy, że zasoby postaci martwej, w tym jej ekwipunek (z wyjątkiem elementów potrzebnych do wskrzeszenia), są niedostępne dopóki postać nie będzie żywa.

## 5. Rozwój postaci pomiędzy przygodami<a name="zaawansowane-miedzy-przygodami"></a>

Zostawiamy miejsce na zasady uzupełniające, jakkolwiek na razie wydaje się, że nie są potrzebne.

## 6. Mistrzowie Gry (DM)<a name="zaawansowane-mg"></a>

### 6.1. Jak zostać Mistrzem Gry?<a name="zaawansowane-jak-zostac-mg"></a>

Mistrzem Gry (DMem) OPK jest osoba, która poprowadziła co najmniej jedną sesję w OPK w ciągu ostatniego pół roku. Innymi słowy, można nim zostać, prowadząc sesję w OPK, a przestaje się nim być w wyniku półrocznego braku prowadzenia. Oczywiście, status Mistrza Gry można odzyskać ponownie prowadząc jakąkolwiek sesję OPK.

By zostać Mistrzem Gry, należy zgłosić taką chęć do innych Mistrzów Gry na Discordzie w momencie, gdy jest się gotowym do prowadzenia w najbliższym czasie. W razie potrzeby DMowie pomogą kandydatowi znaleźć jakąś przygodę do prowadzenia. Nowy DM może poprosić innych Dmów o konsultacje i asystę w prowadzeniu – praktycznie nigdy nie odmawiamy.

Gdy przygoda będzie już ogłoszona, nowy DM powienien się zgłosić do koordynatora i modów naszej grupy discordowej, by uzyskać pełny dostęp do zasobów DMów.

###

### 6.2. Uprawnienia i przywileje Mistrza Gry<a name="zaawansowane-mg-perks"></a>

Poza możliwością prowadzenia sesji w OPK, Mistrz Gry ma dwa przywileje:

- Po pierwsze, może zgłaszać propozycje zmian zasad OPK oraz zmian w Katalogu Przygód, jak również brać udział w dyskusjach i głosowaniach nad takimi głosowaniami.

- Po drugie, może korzystać z Nagród Mistrzów Gry uzyskiwanych za prowadzenie. Część z nich ma na celu zrekompensowanie Mistrzom Gry tego, że prowadzą zamiast grać i pozwalają na przyznanie ich postaciom łupów z sesji na zasadach symulujących uczestniczenie w nich na zasadach takich jak gracze. Druga część to specjalne nagrody za misje DM oparte na prowadzeniu sesji w sposób, który przynosi najwięcej satysfakcji graczom (np. prowadzenie różnorodnych sesji, zachęcanie do gry nowych graczy, prowadzenie cykli fabularnych i regularność prowadzenia). Nagrody Mistrzów Gry są szczegółowo opisane w osobnym pliku.

## 7. Reguły przejściowe: sezon 1 i początek sezonu 2.<a name="zaawansowane-przejsciowe"></a>

Cokolwiek się działo w Krakowskim AL-u, NielegALu lub OPKprzed 1.08.2022, jest uznawane za pierwszy sezon OPK i jest nieważne na potrzeby rozgrywek drugiego sezonu OPK. W szczególności postacie, które wtedy powstały i przygody w których uczestniczyły nie mają wpływu na obecne rozgrywki. Oczywiście, nic nie stoi na przeszkodzie, by stworzyć je od nowa w ramach naszego systemu.

1.06.2023 w ramach sezonu 2 OPK wprowadzono cały pakiet łatek na reguły i doprecyzowań zasad. W szczególności – weszły w życie zasady w wersji 2.0. Postacie graczy OPK, które swoją pierwszą przygodę rozegrały po tej dacie nie podlegają regułom we wcześniejszych wersjach. Natomiast dla postaci, które powstały wcześniej, potrzebne jest kilka doprecyzowań.

Dlatego ustalono, że:

- Ciała poległych w sezonie 2 przed rozstrzygnięciem głosowań można odzyskać w sposób opisany w rozdziale 4 Zasad Zaawansowanych.

- Jeśli jakaś postać rozegrała swoją pierwszą sesję na Szczeblu T2 przed 1.06.2023 i zgodnie z ówczesnymi zasadami wzięła z listy darmowych przedmiotów magiczny przedmiot, który nie jest konsumowalny, to musi go zwrócić. W zamian, jeśli jej właściciel uważa, że ten przedmiot był kluczowy dla koncepcji postaci, może jednorazowo (przed rozegraniem przez postać następnej przygody) wykonać darmowy rebuild tej postaci.

Obowiązek zwrotu przedmiotu nie dotyczy postaci, które z listy darmowych przedmiotów wzięły przedmiot konsumowalny, niezależnie czy go zużyły, czy nie.

## 8. Changelog<a name="zaawansowane-changelog"></a>

1.06.2023 – Data wejścia w życie wersji 2.0 zasad z wprowadzeniem reguł przejściowych.

6.08.2022 – Korekta w przydzielaniu ACP – wersja 1.01 zasad.

1.08.2022 – Rozpoczęcie sezonu 2 OPK, wersja 1.0 zasad.
