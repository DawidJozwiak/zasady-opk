# Organized Play Kraków: Sezon 2. Zasady gry.

## Tworzenie postaci

### Start

Każda nowa postać tworzona jest na Poziomie 1. Rasy posiadające stałą umiejętność latania mogą z niej korzystać po osiągnięciu poziomu 5. Dostępne źródła, konkretnie rasy, klasy, zaklęcia, featy:

- Player’s Handbook (**PHB**)
- Elemental Evil Player’s Companion (**EEPC**)
- Sword Coast Adventurer’s Guide (**SCAG**)
- Volo’s Guide to Monsters (**VGtM**)
- Xanathar’s Guide to Everything (**XGtE**)
- Mordenkainen’s Tome of Foes (**MToF**)
- Tasha’s Cauldron of Everything (**TCoE**)
- Van Richten’s Guide to Ravenloft (**VRGtR**) (pochodzenia tylko samodzielnie, nie jako nakładki)
- Wild Beyond the Witchlight (**WBtW**)
- Fizban’s Treasury of Dragons (**FToD**)
- Mordenkainen Presents: Monsters of the Multiverse (**MotM**) (bez Changelinga i Shiftera)
- Dodatkowo: rasy z **Locathah** Rising, **Tortle** Package, One **Grung** Above

Dopuszczamy zasady opcjonalne:
Human Languages (**SCAG**)
 - Blessing of Corellon (**ToF**)
 - Variant Human (**PHB**)
 - Customizing Your Origin (bez Custom Lineage) i Optional Class Features (**TCoE**)

### Atrybuty i HP

Atrybuty przydzielić możemy na dwa sposoby: używając Standardowego Zestawu lub wydając Punkty.
- Standardowy Zestaw to przydzielenie atrybutom w dowolnej kolejności wartości: 15, 14, 13, 12, 10, 8.
- Punkty pozwalają na zakup atrybutów zgodnie z cenami poniżej. Suma cen nie może przekroczyć 27.

Po przydzieleniu punktów należy dodać do nich bonusy rasowe, ustalone zgodnie z zasadami PHB lub przydzielone dowolnie zgodnie z zasadami TCoE i obliczyć modyfikatory (poniżej). 
W przypadku ras zaczerpniętych z MoM, należy pamiętać że otrzymują one bonusy w postaci +1 do trzech atrybutów lub +2 do jednego, +1 do drugiego atrybutu. Ta sama rasa, zaczerpnięta jednak z innego podręcznika (np. Kobold z Volo’s Guide to Monsters) ma tam wskazane swoje bonusy do atrybutów. Zasad tych nie można mieszać.
HP liczymy zgodnie z zasadami klasy. Przy zdobywaniu kolejnych poziomów nie rzucamy, a zawsze bierzemy wartość średnią rzutu.

Tabela 1. Wartości modyfikatorów w zależności od atrybutu

| Atrybut | Modyfikator |
|---|---|
| 6-7 | -2 |
| 8-9 | -1 |
| 10-11 | 0 |
| 12-13 | +1 |
| 14-15  | +2 |
| 16-17 | +3 |

Tabela 2. Koszt atrybutów dla metody Point Buy

| Atrybut | Cena |
|:-------:|:----:|
|    8    |   0  |
|    9    |   1  |
|    10   |   2  |
|    11   |   3  |
|    12   |   4  |
|    13   |   5  |
|    14   |   7  |
|    15   |   9  |

### Przebudowa

Do momentu rozegrania pierwszej przygody Szczebla 2 (Tier 2), możliwa jest przebudowa postaci. Oznacza to, że pomiędzy przygodami bez ograniczeń można zmienić jak postać się nazywa, rozdane statystyki, wybraną rasę i klasy, zaklęcia, tło i ekwipunek startowy. Nie podlegają zwrotowi ani nie znikają przedmioty znalezione na przygodach i te zakupione za znalezione złoto. Nie znikają zdobyte Nagrody Fabuły (Story Awards), chyba że warunek ich wykorzystania nie jest spełniany po przebudowie. Zmiana powyższych aspektów automatycznie anuluje wszelkie trwające efekty związane z poprzednią wersją postaci, w tym efekty zaklęć, umiejętności klasy itd.

### Nastawienie (Alignment), Tło (Background), Bóstwa (Deities)

Nastawienie (Alignment) postaci nie może być Neutralnie Złe ani Chaotyczne Złe (Neutral Evil i Chaotic Evil). 
 
Zgodnie z podstawowymi zasadami, można wybrać Tło (Background) z wymienionych podręczników (Tworzenie postaci, punkt  1), podręcznika Mythic Odysseys of Theros, bądź stworzyć własne w oparciu o zasady z PHB.
 
Bóstwa, ich domeny i natury, nie ograniczają Kleryków w wyborze własnych Domen i Nastawienia. Nic nie stoi na przeszkodzie, by Cleric Torma (Praworządnego Dobrego bóstwa Sprawiedliwości) był Chaotycznym Neutralnym wyznawcą Domeny Oszustwa (Trickery Domain).
Co do tego jakie bóstwa można wyznawać, najprościej wybrać spośród tych, które można znaleźć w PHB i innych dostępnych podręcznikach. Dopuszczalne też jest czczenie bóstw spoza Forgotten Realms – w granicach rozsądku. Bóstwa Greyhawk i innych settingów D&D, ziemskie panteony i tym podobne są mile widziane. Klerycy Cegły Budowlanej Klinkierowej nie.
Aby umożliwić pewną elastyczność fabularną i rozwoju postaci, ale bez możliwości nadużywania mechaniki, dopuszczalna jest jedna zmiana bóstwa na Szczebel (Tier) gry. Nie jest to tożsame ze zmianą Domeny (Domain), Przysięgi (Oath), Patrona (Patron) itd.

### Ekwipunek startowy

Startowy ekwipunek i złoto ustalane są zgodnie z Klasą i Tłem (Background) postaci. Nie ma możliwości wybrania losowania złota zamiast ekwipunku. Można natomiast sprzedać ekwipunek startowy zgodnie z zasadami, czyli za połowę jego wartości i zakupić dodatkowy ekwipunek z PHB za pełną cenę.
 
Dopuszczalne jest posiłkowanie się tabelą „This Is Your Life” z XGE. Rzuty na tabele należy wykonać albo przy stole w obecności Mistrza Gry, albo na kanale „Tworzenie Postaci” na Discordzie przy użyciu Bota do rzucania kośćmi.

## Rozwój postaci

### Szczeble Gry (Tiers)

Rozgrywki podzielone są na Szczeble (Tiers), zależne od poziomu postaci gracza:
 
- Tier 1: Poziomy 1 – 4
- Tier 2: Poziomy 5 – 10
- Tier 3: Poziomy 11 – 16
- Tier 4: Poziomy 17 – 20

### Punkty Postępu (Advancement Checkpoints, ACP)

Po każdej rozegranej sesji postać gracza zdobywa Punkty Postępu (Advancement Checkpoints, ACP).Ilość ACP zdobywana na przygodzie zależy od rodzaju przygody:
 
- Jeśli przygoda posiada system przydzielania ACP za Story Objectives i Bonus Objectives (np. przygody sezonów 8-9), to ACP zdobywane jest według reguł w przygodzie.
- Jeśli przygoda nie posiada takiego systemu, zdobywany jest 1 ACP za każdą przewidzianą godzinę gry, czyli jeśli szacowany czas gry ustalony jest w przygodzie na 4 godziny, do zdobycia są 4 ACP. Aby otrzymać ACP w maksymalnej wysokości, wymagane jest dotarcie do końca i zwycięstwo.

Aby awansować na kolejny poziom wymagane jest uzbieranie odpowiedniej ich ilości. Poziom zdobywamy na końcu sesji w momencie uzbierania odpowiedniej ilości ACP.

| Poziom |  Wymagane ACP  | Poziom | Wymagane ACP |
|:------:|:--------------:|:------:|:------------:|
|    1   | Tu startujesz. |   11   |      64      |
|    2   |        4       |   12   |      72      |
|    3   |        8       |   13   |      80      |
|    4   |       12       |   14   |      88      |
|    5   |       16       |   15   |      96      |
|    6   |       24       |   16   |      104     |
|    7   |       32       |   17   |      112     |
|    8   |       40       |   18   |      120     |
|    9   |       48       |   19   |      128     |
|   10   |       56       |   20   |      136     |

### Tempo rozwoju

Aby umożliwić tak możliwość szybkiego awansowania na wyższe poziomy, jak i szansę na rozegranie większej ilości gier na danym Szczeblu (Tierze), dostępne są możliwości awansu w różnym tempie. Tempo należy deklarować całemu stołowi przed zanotowaniem rezultatów rozgrywki (a w szczególności rozdziałem magicznych przedmiotów) i adekwatnie dostosować do niego nagrody zdobyte po grze.

- Normalne Tempo: Zdobywanie pełni ACP i powiązanych z tym nagród, brak obostrzeń co do Skarbów.
- Połowiczne Tempo: Zdobywanie połowy ACP, złota i powiązanych z tym nagród, oraz obostrzenia co do Skarbów (Skarby, punkt 1)
- Zerowe Tempo: Brak zdobywania ACP, złota i powiązanych z tym nagród, oraz obostrzenia co do Skarbów (Skarby, punkt 1)

### Korzyści z awanturnictwa

Każda z postaci może rozpocząć przygodę z wybranym przez siebie benefitem z listy poniżej. Benefity odzwierciedlają korzyści z awanturnictwa jakie postać otrzymuje wraz z doświadczeniem i uznaniem w świecie. Przedmioty otrzymane z benefitów znikają na koniec przygody niezależnie od tego, czy zostały użyte, czy nie. Na początku sesji wybiera się tylko jeden benefit lub nie wybiera się nic.

| Minimalny Poziom | Benefit                                                                                    |
|------------------|--------------------------------------------------------------------------------------------|
| 1                | Potion of Healing                                                                          |
| 3                | Jeden element ekwipunku z PHB lub komponenty materialne do jednego zaklęcia warte do 100GP |
| 8                | Inspiracja                                                                                 |
| 13               | Potion of Superior Healing albo Elixir of Health                                           |
| 18               | Pojazd z załogą (załoga nie walczy)                                                        |

Dodatkową, jednorazową korzyścią jest prawo do otrzymania jednego darmowego magicznego przedmiotu. Gracz którego postać zaczyna grę na szczeblu 2 (T2) wybiera magiczny przedmiot z Tabeli 1 i przypisuje go od razu danej postaci. Przedmiot przypisujemy **na początku pierwszej sesji szczebla drugiego**.

Przedmiotu tego nie można wymienić z inną postacią. Wszystkie inne zasady dot. magicznych przedmiotów znajdują zastosowanie.

### Czas Wolny (Downtime)

Czas Wolny (Downtime, DT) zdobywany jest w ilości 2,5 dnia co każdy zdobyty 1 ACP.
Zdobyty Czas Wolny (Downtime) można wykorzystać do:

- Wymian Permanentnych Magicznych Przedmiotów. Wymiany dokonuje się z innymi postaciami graczy, poza stołem gry. Koszt to 15 dni za każdy przedmiot. Wymienić można tylko przedmioty o tej samej rzadkości. Wymienić NIE można Zwojów (Scrolls), Mikstur (Potions), Amunicji (Ammo), zużytych Magicznych Przedmiotów.
Wymieniać przedmiot można tylko od adekwatnego Tieru(Uncommon - T1, Rare - T2, Very Rare - T3, Legendary - T4), co oznacza, że na przykład podniesienie Rare (T2) przedmiotu na levelu 2 (T1) zablokuje możliwość jego wymiany jego wymiany aż do osiągnięcia levelu 5 (T2).
**Uwaga: Wymiana między graczami przy stole nie wymaga poniesienia żadnego kosztu.**
- Nadganiania poziomu. Na poziomie 4, 10 oraz 16 można poświęcić Czas Wolny (Downtime), by przejść o jeden poziom wyżej, a więc na wyższy Szczebel (Tier) gry. Koszt to odpowiednio 25, 75 i 150 dni.
- Powrotu z innego planu. Jeśli z jakiegoś powodu postać pozostała na innym planie, może poświęcić 50 dni by powrócić z niego.
- Przepisywania zaklęć (tylko Wizard, Warlock, Postać z Ritual Caster Feat)
Podlega to normalnym zasadom wpisywania zaklęć do księgi. Koszt każdych rozpoczętych 8 godzin to 1 dzień.
Treningu. Poświęcenie 25 DT i 300 sztuk złota pozwala zdobyć biegłość w nowym języku lub narzędziu.
- Realizacji Nagród Historii (Story Awards)Niektóre przygody oferują nagrody, do których otrzymania wymagane jest spędzenie odpowiedniej ilości dni wykonując ich warunki.
- Rzemiosło/Crafting
  - Postać posiadająca biegłość w Herbalism Kit może stworzyć Potion of Healing kosztem 1 DT i 25 gp, Potion of Greater Healing kosztem 3 DT i 50gp, Potion of Superior Healing kosztem 10 DT i 250 gp lub Potion of Supreme Healing kosztem 15 DT i 500 gp.
  - Postać Biegła w Arcana, posiadająca spellsloty i znająca zaklęcie jest w stanie wytworzyć zwój magiczny z tym zaklęciem poświęcając DT i złoto w wysokości wskazanej w Tabeli 3 poniżej. 
  - Postaci biegłe w narzędziach rzemieślniczych są w stanie tworzyć przedmioty niemagiczne (Weapons, Armor, Adventuring Gear, Vehicles) na zasadach opisanych w PHB lub XGE. Postać gracza wybiera które zasady są dla niej korzystniejsze. 
- Relaks: Postać wydaje 5 DT i utrzymuje podczas tych dni co najmniej wygodny tryb życia (czyli wydaje co najmniej 10gp). Postać zyskuje inspirację do wykorzystania. Postać gracza może przechowywać maksymalnie jedną inspirację z tego przestoju i może dodać ją do inspiracji wybranej na początku przygody, jeśli zdecyduje się wybrać inspirację jako bonus startowy na odpowiednim Tierze.

### Śmierć (Death)

W czasie przygody może dojść do tego, że postać gracza zginie. 

Aby postać powróciła do życia musi ona zostać wskrzeszona przez postać gracza posiadającą taką zdolność (Revivify, Raise Dead, Reincarnate oraz inne efekty lub zaklęcia lub zwoje z tymi zaklęciami) albo zapłacić za wskrzeszenie poprzez opłacenie usługi w mieście (Tabela 4). 

Jeśli postać kończy przygodę martwa a drużyna nie znalazła w międzyczasie zasobów by postać tę wskrzesić, postać taka ostatecznie kończy rozgrywkę. 

## Skarby

### Magiczne Przedmioty

Przygody mogą zakładać, że drużyna wejdzie w posiadanie jednego lub więcej Magicznych Przedmiotów. W każdym takim wypadku, wyłączając specjalne ograniczenia konkretnych przygód, jedna z postaci będzie mogła zatrzymać dany przedmiot na własność. Aby ustalić kto, Mistrz Gry powinien, po zakończeniu przygody i dla każdego przedmiotu osobno, przejść przez poniższą listę pytań. Przedmioty Pospolite (Common) nie wliczają się do ilości permanentnych i przy przydzielaniu ignorują ilość permanentnych przedmiotów u graczy.

Osoby stosujące **Połowiczne** lub **Zerowe** Tempo rozwoju **nie mogą** wejść w posiadanie przedmiotu, nawet jeśli nikt inny nie będzie chciał go zatrzymać.

1. Czy ktokolwiek chce dany przedmiot? Jeśli nie, nikt nie zatrzymuje przedmiotu.
2. Czy więcej niż jedna postać chce dany przedmiot? Jeśli nie, dana postać zatrzymuje przedmiot.
3.    Czy więcej niż jedna z chętnych postaci może użyć danego przedmiotu (są Biegłe (Proficient), spełniają wymogi klasy, zdolności do rzucenia zaklęć itd.)?
      1. Jeśli nie, dana postać zatrzymuje przedmiot.
      2. Jeśli więcej niż jedna z chętnych postaci spełnia wymogi, przedmiot zatrzymuje spełniająca je postać z mniejszą ilością permanentnych przedmiotów. W wypadku remisu – decyduje dowolny uczciwy rzut kością, jak na przykład porównanie rzutów d20 aż do wyłonienia zwycięzcy.
      3. Jeśli nikt nie spełnia wymogów, przedmiot zatrzymuje postać z mniejszą ilością permanentnych przedmiotów. W wypadku remisu – decyduje dowolny uczciwy rzut kością, jak na przykład porównanie rzutów d20 aż do wyłonienia zwycięzcy.

Zatrzymanie Magicznych Przedmiotów Pospolitych (Common), Zużywalnych Przedmiotów (Consumables), jak na przykład Mikstury Leczenia, czy Zwoje z Zaklęciami, nie zwiększa ilości permanentnych przedmiotów i nie jest ograniczone Tempem. Jeżeli przedmiot ma obostrzenia użycia (np. Zwój z czarem tylko dla Clerica), do przydzielenia go należy użyć powyższego sposobu. 

Zatrzymany przedmiot Consumable można podarować innej postaci bez ograniczeń. 
Magiczne przedmioty, za wyjątkiem tych które zgodnie z zasadami mogą utracić swoją moc (kostury, różdżki, przedmioty jednorazowe), traktowane są jako nieusuwalne z postaci (nie sposób ich trwale zniszczyć ani w inny sposób się pozbyć, chyba że przygoda wprost takie usunięcie to przewiduje).

Przykład:
Sześcioosobowa drużyna (Cleric, Wizard, Sorcerer, Fighter, Druid i Rogue) znalazła w trakcie czterogodzinnej przygody Tier 2 Magiczny Długi Miecz (Longsword). Cleric, Wizard i Rogue nie byli w ogóle zainteresowani tym przedmiotem. Sorcerer, Fighter i Druid byli. Druid nie był jednak biegły w używaniu długiego miecza. Fighter był, z racji biegłości w Martial Weapons, a Sorcerer z racji bycia High Elfem. Jako że Sorcerer miał 3 permanentne Magiczne Przedmioty, a Fighter tylko 1, miecz trafił do Fightera.
Na tej samej sesji pojawiła się też Magiczna Ciężka Zbroja. Fighter wyraził chęć i ją otrzymał. Pojawił się też Zwój z czarem kleryka Bless. Cleric i Wizard byli nim zainteresowani, lecz Cleric miał pierwszeństwo.

### Złoto (Gold)

Złoto zdobywane jest **zgodnie z założeniami przygody** i dzielone na ilość graczy pod koniec sesji lub przygody. Dotyczy to przygód napisanych zgodnie z zasadami **Sezonów 1 – 7**.
 
W wypadku przygód, w których złoto i inne skarby o wartości w złocie **nie występują** (jak na przykład przygody pisane według zasad *Sezonu 8*), Mistrz Gry powinien umieścić skarby w fabularnie sensownych miejscach w oparciu o wartości podane w tabelce poniżej.  Podana wartość oznacza maksymalną ilość złota do zdobycia przez pojedynczego gracza za każdą godzinę gry, a więc każda z postaci osobno otrzyma np. 160GP (40GP x 4 za 4h gry) grając w przygodę Szczebla 1.
Jeżeli gracze ominą miejsca, w których można by znaleźć nagrody, bądź nie wykonają celów, ilość może spaść według decyzji Mistrza Gry do minimum 20% stawki.

| Szczebel (Tier) | Złoto   |
|-----------------|---------|
| 1               | 40 GP   |
| 2               | 175 GP  |
| 3               | 450 GP  |
| 4               | 4500 GP |

## Tabele i suplementy

###### Przedmioty, które postać awansująca na poziom 5 może wziąć za darmo (w ilości 1) zaczynając przygodę 

||||
|:-----------------------------:|:-------------------------------:|:-----------------------:|
|     Potion of fire breath     |         Dust of dryness         |     Mariner’s armor     |
|      Potion of resistance     |   Dust of sneezing and choking  |      Mithral armor      |
|   Ammunition, +1 (20 sztuk)   |          Elemental gem          |     Potion of poison    |
|  Potion of animal friendship  |           Alchemy jug           |     Ring of swimming    |
| Potion of hill giant strength |      Cap of water breathing     |     Rope of climbing    |
|        Potion of growth       |      Cloak of the manta ray     |  Saddle of the cavalier |
|   Potion of water breathing   |            Driftglobe           | Wand of magic detection |
|         Bag of holding        |         Goggles of night        |     Wand of secrets     |
|      Keoghtom’s ointment      | Helm of comprehending languages |        Weapon +1        |
|      Oil of slipperiness      |          Immovable rod          |                         |

###### Mikstury

| Mikstura                    | Koszt w złocie |
|-----------------------------|----------------|
| Potion of Healing           | 50 gp          |
| Potion of Greater Healing    | 100 gp         |
| Potion of Superior Healing  | 500 gp         |
| Potion of Supreme Healing   | 5 000 gp       |
| Potion of Climbing          | 75 gp          |
| Potion of Animal Friendship | 100 gp         |
| Potion of Water Breathing   | 100 gp         |
| Potion of Invisibility      | 5 000 gp       |

###### Koszty Zwojów

| Poziom zaklęcia | Zakup     | Crafting        | Minimalny poziom pozyskującej zwój postaci. |
|-----------------|-----------|-----------------|---------------------------------------------|
| Cantrip         | 25 gp     | 12 gp + 1DT     |                      1                      |
| 1               | 50 gp     | 25 gp + 1DT     |                      1                      |
| 2               | 150 gp    | 75 gp + 4DT     |                      3                      |
| 3               | 500gp     | 250 gp + 9DT    |                      5                      |
| 4               | 1 500 gp  | 750 gp + 16DT   |                      7                      |
| 5               | 3 000gp   | 1500 gp + 25DT  |                      9                      |
| 6               | 6 000 gp  | 3000 gp + 36DT  |                      11                     |
| 7               | 10 000 gp | 5000 gp + 49DT  |                      13                     |
| 8               | 20 000 gp | 10000 gp + 64DT |                      15                     |
| 9               | 50 000 gp | 25000 gp + 81DT |                      17                     |

- Cena zakupu nie uwzględnia ceny komponentu materialnego, jeśli taki ma cenę wyrażoną w złocie i za który również trzeba zapłacić

- Między sesjami można uzyskać zwoje o sumarycznej wartości spell slotów nie większej niż Proficiency Bonus x 1.5. Cantrip traktujemy jako zwój poziomu 1.

###### Usługi rzucania zaklęć dostępne w miastach

| Zaklęcie            | Koszt w złocie |
|---------------------|:--------------:|
| Cure Wounds         |      10 GP     |
| Identify            |      20 GP     |
| Lesser Restoration  |      40 GP     |
| Prayer of Healing   |      40 GP     |
| Dispel Magic        |      90 GP     |
| Remove Curse        |      90 GP     |
| Speak with Dead     |      90 GP     |
| Divination          |     210 GP     |
| Greater Restoration |     450 GP     |
| Raise Dead          |     1000 GP    |
| Resurrection        |     3000 GP    |
| True Resurrection   |    30000 GP    |